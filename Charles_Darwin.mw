[[File:Charles Darwin aged 51.jpg|thumb|right|Charles Darwin]]

I '''Charles Robert Darwin''' ([[February 12]], [[1809]] - [[April 19]], [[1882]]) metung yang [[w:England|Ingles]] a [[naturalist]]. Pekataniag ya uling king kayang pamagmunikala king teoria ning [[ebolusion]]. Sasabian na nang teoriang iting ing paralan nung pamanaliwa reng [[organismu]] o mabibie ya pin ing pamamili ning kalikasan (''natural selection'') ning pekabage o pekaangkup (''survival of the fittest'') o pekamatagumpeng organismu kesa kareng aliwang e makanian kaangkup. Sinabi na mu namang mas bage la reng aliwa uling kareng karaniwan a pamanaliwang ibat kareng mutation (pamagbayu kareng [[gene]]). Uli mapaliaring mas magamitan la o mas makasaup deng aliwang pamagbayu, mas maragul ing pamikatagun o tsansang mie ya ing organismu, at apamana no reti kareng tutuking dai o henerasiun. Samantala, nung ing pamagbayu sangkan ne ning mas mababang pamikatagun a mie ya ing organismu, mas ditak ing tsansang mipamana ya, at malagua yang mawala iti.

Ing kayang librung mibulalag aniang 1859, ing ''[[On the Origin of Species]]'' (Tungkul king Penibatan da reng Species [o Uri]) ing mitikdo king ebolusion kapamilatan ning [[w:common descent|pamagmula king metung a pipumpunan]] anting manimunang pamagpalino ning siensia king pami-aliwa-liwa da reng mabibie king kalikasan. Siniasat na ing ebolusion ning tau ampo ing pamamiling sexual (''sexual selection'') king ''[[The Descent of Man, and Selection in Relation to Sex]]'', (Ing Penibatan ning Tau, ampo ing Pamamiling maki Kaugnayan king Sex) at katuki na niti, ing ''[[The Expression of the Emotions in Man and Animals]]'' (Ing Pamipasiag da reng Tau ampo reng Animal king Karelang Panamdaman). Mibulalag ing kayang pamanialiksik kareng tanaman king metung a serie da reng libru; keta namang kayang tauling libru, penigaralan no reng [[w:earthworm|bulati king gabun]] (earthworm) ampo ing karelang epektu king gabun.<ref>{{Harvnb|Freeman|1977}}</ref>  

[[File:Origin of Species.jpg|thumb|right|Metung a kopia ning ''Origins of Species'' a melimbag kanitang 1859]]

[[Category:1809 births|Darwin, Charles]]
[[Category:1882 deaths|Darwin, Charles]]
[[Category:English scientists|Darwin, Charles]]
[[Category:Wedgwood family|Darwin, Charles]]
[[Category:Biologists|Darwin, Charles]]
