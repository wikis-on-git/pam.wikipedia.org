Ing '''Pamaglaso pamangan''' (digestion) ya pin ing prosesu nung nukarin 
panigobran ne ning mabibyeng organismu o lelangan ing materyal (substance) ban 
ta, miyalilan ya iti, king paralan a [[chemistry|chemical]], at magi yang 
[[:en:nutrient|sustansya]] ini. Malilyari ing pamaglaso pamangan king adwang 
level, [[multicellular organism|multicellular]], [[cell (biology)|cellular]], 
ampong sub-cellular.
 
Keraklan, kayabe king pamaglaso pamangan ing pamanigobrang mechanical ampong 
kaparalanang chemical. Kareng keraklan karing animal a maki galugud 
(vertebrate), dakal ya dake ing pamaglaso pamangan, a malilyari king 
[[:en:digestive system|daralanan ning pamangan]] kaybat ning pamanakmul kareng 
materyalis a apapangan, a keraklan aliwang organismu. 

== Ing pamaglaso pamangan kareng tau ==

''See:'' [[Gastrointestinal tract]]
''Lon ya ing:'' [[Gastrointestinal tract]]

Kareng tau, magumpisa ing pamaglaso pamangan king [[:en:mouth|asbuk]], nung 
nukarin ya [[chewing|lalangutan]] iti kapamilatan da reng [[:en:teeth|ipan]]. 
Ini ing maging sinyal ba lang magpalwal [[enzyme]] a pakalaso deng 
[[:en:exocrine gland|exocrine gland]], alimbawa ing [[:en:salivary 
amylase|salivary amylase]], a sasaup king pamaglaso ning pamangan, lalu na deng 
[[carbohydrate]]. Lulwal murin ing [[:en:saliva|wawa]] uli ning pamaglangut, at 
sasaup ini ba yang miyabe-abe king metung a [[:en:bolus|bolus]] a malagwang 
midalan king [[:en:oesophagus|esofago]] papunta king [[:en:dungus|stomach]]. 
Karas king dungus, migogogo yang masalese ing pamangan at misasamut yang mayap 
(thoroughly) karetang [[:en:acid|acidu]] ampong aliwang enzyme a pakalaso at 
saka [[:en:digestive fluid|digestive fluid]] ba yang lalung mapitna kareng lati-
lating dake angga ing kayang sangkap. Kabang mamaliwa ing [[pH|acidic level]] 
king dungus ampo kareng katuki na pang dake ning daralanan ning pamangan, 
“misasalangyan” (activated) la o “papatdan” (deactivated) la deng aliwa pang 
enzyme ba lang makwa at ma-process detang myayaliwang sustansya. 

Kaybat nang me-process king atyan, tataglus ing pamangan king [[:en:small 
intestine|bitukang malati]], kapamilata’ning [[:en:pyloric sphincter|pyloric 
sphincter]] (pasbul a pilatan ning bitukang malati ampong dungus), nung nu ya 
lalung misasamut kareng lulwal (secretionns) anti ing [[:en:bile|bilis]] o bile, 
a sasaup king pamaglaso king [[:en:fat|taba]], ampo reng enzyme a 
[[:en:maltase|maltase]], [[:en:lactase|lactase]] ampong [[:en:sucrase|sucrase]], 
a maglaso kareng [[:en:sugar|mayumu]]. (Atin ya muring pangule o pigment ing 
bilis [bile pigment] a ibat king pamanyira kareng korpuskulos a malutu [red 
blood cells] king ate; milalako la king katawan deting bile pigment kayabe ning 
dinat [takla]). King bitukang malati malilyari ing keraklan king pamanyipsip 
king sustansya. Kaybat, taglus king [[bitukang maragul]] ing pamangan. Dumalan 
king ate itang dayang sinipsip sustansya bang masalak iti, milako la reng lasun, 
at misundu ing pamag-process karetang sustansya. Masisipsip pasibayu 
(reabsorbed) ing danum karas king bitukang maragul, at milulwal itang mitagan a 
dina kapamilatan ning [[:en:defecation|pamanakla]]. 

== Deng organ a magagamit king pamaglaso ==

Mirinan lang organ deng lelangan a makaparikil (specialized) king pamaglaso king 
karelang pamangan, alimbawa deng myayaliwang uring dila o ipan. Malyaring atin 
lang [[:en:crop|buksi]] (dakeng makabukul king [[:en:oesophagus|esofago]] deng 
insektu), kabang den namang ayup ampong ipas, atin lang 
[[:en:gizzard|balumbalunan]] (o dungus a magsilbing peka-ipan at maglaso king 
pamangan king paralan a mechanical). Mapalyaring ing herbivore (o animal a 
mamangan tanaman), atin yang [[:en:caecum|caecum]] maki bacteria, a gagawang 
cellulase a sasaup ba yang bangalan ing [[:en:cellulose|cellulose]] da reng 
tanaman. Alimbawa, deng [[:en:ruminant|ruminant]], antimo reng [[:en:cow|baka]] 
ampong [[:en:sheep|tupa]], atin lang makabukud a uring (specialized) 
[[:en:stomach|dungus]] a maki apat a silid o dake a gagawang [[:en:cud|cud]] 
bang lalung malagwa ing pamaglaso king cellulose. 

== Deng digestive hormone ==
 
* [[Gastrin]] – Atyu king [[:en:stomach|dungus]] iti, at ya ing sisinyal kareng 
[[:en:gastric gland|gastric gland]] ba lang magpalwal 
[[:en:pepsinogen|pepsinogen]] ampong [[:en:hydrochloric acide|hydrochloric 
acid]]. Ing panyatang ning pamangan king dungus yang maging senyas bang lumwal 
ing gastrin. Ing mababang [[:en:pH|ph]] naman ing pipigil kaniti. 
* [[Secretin]] – Atyu iti king [[:en:duodenum|duodenum]], at ya ing sinyal bang 
magpalwal sodium bicarbonate king [[:en:pancreas|pancreas]], at pati ing 
pamaglwal ning [[:en:bile|bilis]] king [[:en:liver|ate]]. Miyayapektwan ya ing 
hormone a iti king panga-asidu ning chyme.
* [[Cholecystokinin]] (CCK) – Atyu iti king duodenum, nung nu ya magsilbing 
sinyal ba lang lumwal deng enzyme a pakalaso king pancreas, at lumwal ing bilis 
king [[:en:gall bladder|gall bladder]]. Lulwal ya ing hormone a iti neng ating 
taba king chyme. 
* [[Gastric inhibitory peptide]] (GIP) – Atyu murin king duodenum iti; 
babawasa’na ing pamangogo king kilub ning dungus, a ya namang sangkan bang 
lumwat ing pamamawas king laman ning atyan. 

== Ing pamaglaso kareng tanaman ampong fungi ==

Aliwa mu deng animal ing maglasong pamangan. Ating [[:en:carnivorous 
plants|tanaman a mamangan laman]] (carnivorous plants) a mandakap aliwang 
organismu, keraklan animal a invertebrate (alang galugud), at lalasawan do reti 
king paralan a chemical. Epektibu la muring maglaso kareng bageng organiku 
(menibat kareng mabibye o sadyang mabibye) deng [[fungus|fungi]] king paralang 
[[:en:saprobiotic|saprobiotic]]. Magpalwal lang enzyme a paglaso ketang 
materyal, at potang kayi, sipsipan da iti panga melaso na.

[[Category:Digestive system]]
[[Category:Metabolism]]

[[an:Dichestión]]
[[ar:هضم]]
[[ast:Dixestión]]
[[be:Страваванне]]
[[be-x-old:Страваваньне]]
[[bg:Храносмилане]]
[[bs:Varenje]]
[[ca:Digestió]]
[[cs:Trávení]]
[[da:Fordøjelse]]
[[de:Verdauung]]
[[el:Πέψη]]
[[en:Digestion]]
[[eo:Digestado]]
[[es:Digestión]]
[[eu:Digestio]]
[[fa:گوارش]]
[[fi:Ruoansulatus]]
[[fiu-vro:Siitmine]]
[[fr:Digestion]]
[[gl:Dixestión]]
[[he:עיכול]]
[[hi:पाचन]]
[[hr:Probava]]
[[ht:Dijesyon chimik]]
[[hu:Emésztés]]
[[hy:Մարսողություն]]
[[id:Pencernaan]]
[[is:Melting]]
[[it:Digestione]]
[[ja:消化]]
[[kk:Асқорыту мүшелері]]
[[km:ប្រដាប់រំលាយអាហារ]]
[[ko:소화]]
[[ky:Тамак сиңирүү]]
[[la:Digestio]]
[[lt:Virškinimas]]
[[lv:Gremošana]]
[[mk:Варење]]
[[ml:ദഹനം (ജീവശാസ്ത്രം)]]
[[ms:Pencernaan]]
[[my:အစာခြေ စနစ်]]
[[new:पाचन]]
[[nl:Spijsvertering]]
[[nn:Fordøying]]
[[no:Fordøyelse]]
[[oc:Digestion]]
[[pl:Trawienie]]
[[pnb:ہاضمہ]]
[[pt:Digestão]]
[[qu:Mikhuna ukhunchakuy]]
[[ro:Digestie]]
[[ru:Пищеварение]]
[[sh:Probava]]
[[simple:Digestion]]
[[sl:Prebava]]
[[so:Habdhiska Dheefshiidka]]
[[sr:Варење]]
[[sv:Matspjälkning]]
[[ta:சமிபாடு]]
[[th:การย่อยอาหาร]]
[[tl:Pagtunaw ng pagkain]]
[[uk:Травлення]]
[[ur:ہضم]]
[[vi:Tiêu hóa]]
[[war:Pagtunaw han kinaon]]
[[yi:פארדייאונג]]
[[zh:消化作用]]
[[zh-min-nan:Siau-hoà]]
