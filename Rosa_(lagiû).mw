Rosa
Neng: Renato B. Alzadon

King karsel nang salu
ning paldas kung pusu, kakablas ing tabling
a makipatlalu
king kurug ning duldul king benging matuling:
Rosa! Rosa! Rosa!
Maki-lauk  siguk ing matning saingsing
a bala-balandra,
manintun alsutan king  sasagkang dingding!

Balaku ku mo  sana 
ngening mebura ne itang Rosang Tatu,
meburang kagnan  na,
ing lugud ku kekang memale king salu:
Rosa! Rosa! Rosa!
O'bat angga ngeni, ing Rosang Malutu
eya pa mebura
king pangalimbag na king ubud ning pusu!

*****************************
5/md
