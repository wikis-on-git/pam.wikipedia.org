Rosa<br>
Neng: Renato B. Alzadon<br>

King karsel nang salu<br>
ning paldas kung pusu, kakablas ing tabling<br>
a makipatlalu<br>
king kurug ning duldul king benging matuling:<br>
Rosa! Rosa! Rosa!<br>
Maki-lauk  siguk ing matning saingsing<br>
a bala-balandra,<br>
manintun alsutan king  sasagkang dingding!<br>

Balaku ku mo  sana<br>
ngening mebura ne itang Rosang Tatu,<br>
meburang kagnan  na,<br>
ing lugud ku kekang memale king salu:<br>
Rosa! Rosa! Rosa!<br>
O'bat angga ngeni, ing Rosang Malutu<br>
eya pa mebura<br>
king pangalimbag na king ubud ning pusu!<br>

*****************************
5/md
