Ing '''sinta''' ya ing sentimientung ekspresíbu ning atraksiong emosional para king nobiu u asáwa.

==King kawatásan==
"Nanu Ya ing Sinta?" (2005) ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

Nanu ya ing sinta ? Utus ne ning Guinu,<br/>
Utus yang misulat king pusu ning tau;<br/>
Utus yang misulat, ubud ning pusu ku<br/>
Ban palsintan daka, kaba na ning bie ku.

Nung era ka sinta, akung miparusan<br/>
Nung isakwil daka, kanakung pagdusan<br/>
Nung isakwil daka,  mausta kung salang<br/>
King kaustusan na ning kaku miglalang.

Nung salangsangan ku ing kautusan na<br/>
Nung eku  mamintu king sintang utus  na;<br/>
Nung eku  mamintu   ing tula mapda ya<br/>
Magpaldas ing bie kung  lubas king ligaya.

Nung atin kung tula,  ikang kaku minie<br/>
Ikang ing ligaya a kaku na binie;<br/>
Ikang kasuglung na ning kaladuang mabie<br/>
Kabislak ning pusung kasuglung na ning bie.

Nanutang sibul ning mayubung pamyutus?<br/>
Nanutang batis na ning sintang matutus?<br/>
Ya ing pamanupad king banal a utus.<br/>
Pablasang Sinta ya ing mismung minutus

Salamat kapilas ning kakung kaladua<br/>
Salamat karening makule tang banua;<br/>
Yang pamanang usuk karening supling ta<br/>
Dapat yang tuparan---UTUS YA ING SINTA!
{{stub}}

[[Category:Sikolohía]]
[[Category:Seksualidad]]
