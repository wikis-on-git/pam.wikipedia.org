[[File:2004-09-07 1800x2400 chicago picasso.jpg|thumb|right|200px|Metung a dinukit nang Picasso king [[Chicago, Illinois]], USA]]
[[File:Pablo picasso 1.jpg|thumb|Pablo Picasso (1962)]]
[[File:Picasso Signatur-DuMont 1977.svg|250px|right|Signatur Pablo Picasso]]
I '''Pablo Ruiz Picasso''' ([[Octubri 25]], [[1881]] king [[Malaga|Málaga]], Espania - [[Abril 8]], [[1973]]) metung yang talapinta (pintor) ampong taladukit (eskultor) a Espaniol. Tuturing deng metung kareng manimunang talalalang (''artist'') ning yatu aniang [[w:20th century|kaduang pulung dilanua o siglu]]. Ing kumpletu nang lagiu, '''Pablo Diego José Francisco de Paula Juan Nepomuceno María de los Remedios Cipriano de la Santísima Trinidad Clito Ruiz y Picasso'''. Pekakilala ya antimong metung kareng mitátag king [[Cubism]]. King Cubism, babangalan no o pamirasuan ning pintor deng bage-bage, at piaben-abayan nong pasibayu deti king alkus o pormang abstract. Tatantian dang miras lang 13,500 a larawan a pinintura, 100,000 a grabadu (''prints or engravings''), 34,000 a larawan king libru ampong 300 a dinukit o (''sculpture'') ampong seramiku (''ceramics'') deng kayang lelangan. 

Malati ya pamu i Picasso, biasa neng gumulis ampong mamintura. Ing mumuna nang katayang sinabi, yapin ing ''lápiz''.

Aniang siam yang pulung (90) banua, pepakit do reng aliwa nang obra king metung a ''exhibition'' king [[Louvre]] king [[Paris]]. Ya ing mumunang mabieng talalalang a pigsadia rang anti kaniti king Louvre. 

Apat la reng megi nang ának Picasso kareng atlung bábai. Mete ya king ataki king pusu kanitang 1973.

{{BD|1881|1973|Picasso, Pablo}}

{{stub}}

[[Category:Sculptors]]
[[Category:Spanish painters]]
