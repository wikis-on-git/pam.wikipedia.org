I '''Pablo Virgilio Siongco David''' (mibait 2 Marzo 1959) Obispu yang Kasaup (''Auxiliary Bishop'') ning San Fernando, Pampanga.  Pepawaga na ning Roma ing pamanuldu nang Papa Benedicto XVI kayá aniang Mayo 27, 2006.  Ya mu naman ing Kaduang Pamuntuk ning Archdiocesan Media Apostolate Networks Unlimited, Inc. king Arkidiosesis ning San Fernando.

==Kayanakan ampong Ordinasion==
Mibait ya i David king Betis, Guagua, Pampanga, kang Pedro Sahagun David ning Betis, ampo kang Bienvenida Sanchez Siongco ning Macabebe. Kapatad na la ri Jesus Randolf (Randy David) (propesor king sociology), Nestor Antonio (arkitektu), Leila Katrina (abogada), Isaac Victoriano (inierung sibil), Dante Leonardo (abogadu), Racquel Ruth (real estate broker), Blas Pedro, Jr. (bangkeru), Francisca Clarissa (medical technologist), Maria Lilia (critical care nurse), Agnes Peidad Joaquina (empleada king gobiernu), Maria Victoria Epifania (dentista) ampong David (economista).

Miyari yang elementaria king Betis Elementary School, sekundaria king Mother of Good Counsel Seminary king San Fernando, ampong kolehio (AB Pre-Divinity) king Ateneo de Manila University. Meordina ya aniang Marzo 12, 1983. 

==Pamagaral a Graduadu ampong Responsibilidad antimong Pari==
Sindu nang David ing kayang pamagaral para king MA Theology (Loyola School of Theology), Licentiate in Sacred Theology (Catholic University of Louvain, Belgium), Eleve Titulaire (Ecole Biblique et Archeologique Francaise de Jerualem), ampong Doctorate in Sacred Theology (Catholic University of
Louvain, Belgium). 

Migsilbi yang kasaup a kura paroko (assistant parish priest) king Parokia ning Santa Lucia king Sasmuan, Pampanga kaibat nang meordina aniang 1983. 

Aniang, megi yang Direktor ning Departamentu ning Pilosopia king Mother of Good Counsel Seminary anggang 1986. Kaibat, megi yang Spiritual Director ning Departamentu ning Teolohia karin, at kaibat Director of Formation. 

Miyayaliwa la reng kayang  puestu king Arkidiosesis ning San Fernando, antimong  Director ning  Pastoral Secretariat, Director ning  Committee for the Clergy Ongoing Formation, Director ning  Archdiocesan Commission on Clergy Affairs, ampong Kaduang Pamuntuk ning Archdiocesan Media Apostolate Networks Unlimited, Inc. Angga ngeni, tatalnan ne pa ing tauli

Kayagnan ning kayang responsibilidad king Arkidiosesis, aktibu ya king akademia antimong propesor. Megi yang Professor of Philosophy ampong Professor of Scriptures king MGC Seminary, ampong Guest Professor of Scriptures king Maryhill School of Theology. Manibat 2003 anggang 2006, Kadua neng Pamuntuk ning Catholic Biblical Association of the Philippines. 
 
==Dalerayan==
http://www.rcam.org/bio_data/fr_pablo_virgilio_david.htm
http://www.cbcponline.net/bishops/bishops/david.html
http://www.rcam.org/news/2006/new_auxiliary_bishop_for_pampanga.htm
{{Kapampangan_article_stub}}

{{DEFAULTSORT:David, Pablo Virgilio}}
[[Category:Ding Filipínu]]
[[Category:Deng Kapampangan]]
[[Category:Deng Tau ibat Pampanga]]
[[Category:Ding Katoliku]]
