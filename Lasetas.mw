{{otheruses1|uri ning kutsiliu}}
[[Image:Switchblade animated.gif|frame|Lasetas a tutuklip (letratung kikimut)]]

Ing '''lasetas''' (king Ingles, '''switchblade''', '''automatic knife''', '''switch''', o king [[w:British English|British English]], '''flick knife''') metung yang uring [[kutsiliu]]ng maki taram a tutuklip o tatalusad neng titimid ya itang buton o [[w:lever|baluat]] ketang talanan.

Legal lang sandata king America ampong Rusia deng lasetas, at panibalan do reng leyi o batas&mdash;mipatupad la reti aniang panaun ning kapigaganakan kareng [[w:newspapers|pahayagan]] ampong [[pelikula]] tungkul king pamangamit da reng kutsiliu. Kapansin-pansin iti kanitang dekadang 1950, aniang pepalage do reng pelikula anti ing ''[[The Wild One]]'' kanitang 1954, ''[[Rebel Without a Cause]]'' ampong ''[[High School Confidential (film)|High School Confidential]]'' kanitang 1955, ampo ing drama king [[Broadway theatre|Broadway]] a ''[[West Side Story]]'' kanitang 1957, a tungkul kareng kayanakan a magrebeldi, a keraklan gagamit lasetas. Kaibat dang mipalage reti, mipatupad ya ing [[w:US|US]] Switchblade Act of 1958, at alus katuki ne ing [[w:UK|UK]] Restriction of Offensive Weapons Act 1959.

==Pamiyanti o pamagkumpara kareng diseniu==
Adua ing pangkabilugan dang uri deng lasetas, deng “side-opening” o bubuklat king tagiliran, ampong “out-the-front (OTF)” o tatalusad. Mag-pivot ya palualibat king tagiliran ning talanan ing taram ning lasetas a side-opening (anti ing karaniwang kutsiliung tutuklip, liban mu ketang buton a titimid). Ita namang lasetas a out-the-front, tatalusad yang diretsu payabanti, ibat king sepu ning talanan. Aduang lang uri deng lasetas a OTF (out the front): double action ampong single action.

Agagawa ning gagamit a ikaba ya o iurung ing taram da reng double action OTF katimid ning metung a buton a tatalusad. Ing pamangimut ning buton ing babie king puersang spring tension, ania mas ligtas la reti uling e na la kabud mibubusni.  Nanupata, uling uli ning karagdagang puersang kailangan, mas masákit lang sarian a buklat deti. 

Den namang single action OTF, kailangan dang iatras ya king gamat ing taram, at kaibat pitpitan ya o itimid ing spring. Uling mangailangan lang baluat (lever) ba yang itimid ing muelie (spring), maliari lang gamitan deng mas mangasikan a muelie. Uli na niti, mas masikan lang bubuklat kesa keretang double action, ania mas matigik la pangasara.

King karakal da uri deng mekanismu da reng buton, baluat, paniarang taram, safety, ampong pangabalangkas a tunggal o tia-rakal a taram ampong muelie, imposibli lang ilista ngan deti. Dakal la reng libru ampong pahayagan a misulat ba lang saupan deng manipun kareti (collector) king pamitinduk-tinduk (classification) kareti.   

Neng kayi, magagamit ya ing katayang [[stiletto]] king America kareng lasetas nung nu lulual ya ing taram king metung a danggut o sepu ning pulu o talanan. Nanupata, e ya dapat apapagkamalian ing lasetas a bubuklat king tagiliran kareng [[w:butterfly knife|balisung]], [[w:assisted-opening knife|assisted-opening knife]], o kaya itang [[stiletto]] a e bubusning dili na (non-automatic stiletto).

Manibat kanitang dekadang 1930 anggang 1950, pulidu la pangawa king gamat deng lasetas, at panintunan do reng kolektor. Ngening bandang tauli, tia-rakal da nong gagawan deti, ania mas mura lang lalto deng lasetas, mas maimpis la materialis, at e no makaing detaliadu pangagawa. Nanupata, atin pa muring marakal-dakal a kumpania ampong taung gagawang pasadia kareng matas a uring lasetas para king militar, emergency personnel (tauan a kailangan kareng e asahan a pamikatagun), ampong manipun lasetas o knife collector. Kayabe la kareng pikabaluan a gagauang automatic a lasetas deng [[Microtech Knives]], [[Gerber Legendary Blades]], ProTech, [[Benchmade]], Dalton, Boker/Magnum, Severtech, [[Spyderco]], ampong Piranha.  Potang kayi, atin muring talagawang Italianung kilala kareng klasikung istilong stiletto switchblade.  Kayabe ya kareti i Frank Beltrame, ibat king pamiliang lima nang pulung (50) banuang gagawang automatic, ampo ing AGA Campolin, metung pang pamiliang maigit nang anam a pulung (60) banuang atiu king negosiung iti.

Uling bawal la kareng aliwang lugal deti, ating metung a uring lasetas a maki diseniung dual action o adua uri pangabuklat, nung nu maliari neng buklat ning gagamit ing lasetas a anti ya mong kutsiliung bubuklat king gamat (a keraklan e bawal). Maralas, makasalikut ya king metung a grip panel itang pamuklat kareng lasetas a reti, ania kailangan yang sakmalan o palipitan ing talanan king metung a paralan, o aliwa ya pang uri pangasalikut. 

==Kabilian king leyi o batas==
Nanuman ing partikular a leying papaliari da, kareng bansang [[w:common law|common law]], tuturing dong mapanganib a sandata (offensive weapons) deng lasetas, at bawal lang pidala-dala king kilual a alang kapaintulutan o masikan a sangkan.

Nanupata, keraklan, ating partikular a leying makaparikil kareng lasetas. Keraklan, lilimitan da reti ing metung kareng makatuki: pamangawa, pamaglual (export), pamaglub (import), pamamisali (sale), pamibandi (possession) o pamagdala king publikung lugal (carrying in a public place). 

== Lon la murin deti ==

* [[w:Gravity knife]]
* [[w:Ballistic knife]]

== Pikuanan ==
* [http://www.nicnac.net/en-us/dept_237.html Various links to U.S. State switchblade laws]
* http://www.cga.ct.gov/2005/pub/Chap943.htm#Sec53-206.htm
* [http://www.police-information.co.uk/legislation/legislationindexeng.html#K Police-information.co.uk: Knives]
* [http://www.bkcg.co.uk/guide/prohibited/ British Knife Collectors Guild: "Prohibited Knives"]
* [http://pweb.netcom.com/~brlevine/sta-law.htm State Knife Laws]
* [http://www.thehighroad.org/showthread.php?t=173120 Discussion about Federal Switchblade Act]
* [http://police.govt.nz/service/firearms/swords-knives.html NZ Police: "Swords, Knives and Bayonets"]
* http://www.leg.state.fl.us/data/session/2003/Senate/bills/analysis/pdf/2003s2256.cj.pdf
* http://election.dos.state.fl.us/laws/03laws/ch_2003-082.pdf
* http://www.dps.state.ia.us/asd/weapons/wbrochure.pdf
* American Knife and Tool Institute  http://www.akti.org/

{{Types of tools}}

[[Category:Knives]]
[[Category:Blade weapons]]

[[ca:Navalla automàtica]]
[[de:Springmesser]]
[[en:Switchblade]]
[[fa:چاقوی ضامن‌دار]]
[[fi:Stiletti]]
[[it:Coltello a scatto]]
[[nl:Stiletto]]
[[no:Springkniv]]
[[pl:Nóż sprężynowy]]
[[tr:Sustalı bıçak]]
