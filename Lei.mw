*[[Batas/Leyi]]

"Law", ya keng Amanung Inglis, dapot meyandam ya king Matwang Norse, metung a amanu king Europa, piyakwanang nang marakal kataya ning Inglis. King politika ampon pamipagaral-batas, metung yang miyabe-yabe tuntunan o daralayan ning panggimut a mumutus, mitutuldu, o mamye makasaglawe pamakiyutus da ring tau ampon lupun, mibibiye paralan bankanita makapijung mika-alang kikilinggan a pamakiarap karing taung mesambitla, at miririkil parusa karetang ali mamintu karing mibalangkas a tuntunan ning pamanggimut.

*[[ Metung A makabuklat Sulat Para King Pangulung Gloria Macapagal-Arroyo]]

Kekayu Pu Gagalangan A Pamuntuk [[Gloria Macapagal-Arroyo]]:

Metung ku pu kareng kabalen a pepaganakan yu king ulaga ning Masikan a Demokratikung Republika. Ing malino at makabuklat pamamalakad kanini, ampo ing pamakibatan nang kwenta karing tau. Apaganaka yu naman karing memalayan ding mayap nang pangayalwa ning gubiernu tamu pauli na ning ini gubiernu re ring tau, ibat ya karing tau, at karen yang tau.

"A government of the people, by the people, and for the people", metung nang mayap a pamana kekatamu ning Amerka.

Ketang bayubayu kayu pamung milukluk anting Pamuntuk na ning Pilipinas kaybat na ning pikyabayan dang Aklis Ning Balen, People Power II ring dakal a KapampanganAmerkanu kapamilatan na ning aptas o internet metung karing mumuna yung diling erapan a suliranan yapin ing pamamuksa karing dayukduk a kriminal.

Masala la pa pu king panakit ku retang larawan yu karing diaryung makayarap kayung asna kalapit lalawe karing bangke da ring sasabyan dang mapanako ampon makamate tau.

Anti ra pung papasyag retang larawan yung deta king ikayu masias kayu at e yula palampasan ring lalabag karing Batas; king ikayu mayap kong talaingat da ring memalayan at babante karing karelang katuliran mibyebye alang mamatakut ampon ing ila mie lang payapa at tayimik. Agia mang retang taung mete areta ali ta asabing mausta itang pamamate karela.

Anwaran ku sa ngeni kekayu at balu kung dakal la pang dakal ring manyawad at manalangin kanini; king ring malilyaring pamakamate at pangawala ra o pangayalbug ring pilan nang bilang a tau, mituknang na agad, e tanala pu sana papaburen miraragdagan.

Antimong metung a pekaMatas ning Militar ikayu ing ating sikanan makagawa kanini. Reng pulis, militar, obra ra ing ingatan at pairalan ing katayimikan, kapayapan at kaayusan king Bansa. Obat manintun la pang katunayan, obat amunan dala pa reng memalayan palto patune o pamamasyag karing kapalyaryan areni?

Ding malilyaring pamamate at pangayalbug ra reng pilan nang tau agiang king memala o king sakan pakibatan da sukat ring makikatungkulan. Ngening asna karalas malilyari ini, masikan patune king e ra agagawa ing peka mumuna rang katungkulan.

Metung a pigaganakan anting metung a kalupa nang Kapampangan nitang kekayung Pengari, ing Meanguabie Tatang Dadong, yapin ing nung ali ra apatuknang o alutas ining patayan at pangawala ra reng tau ding kekayung sasakupan at pamahalan, ing kabalen mi sanang pagmaragul a Pangulung Gloria mapalyaring bandang tawli pota kaya ra yaus ing yaus da ngeni karetang sundalus o heneral; itang bansag a pulkeru o mataderu o nanu pa. Ali ta sa papaburen malilyari ing makanyan. Balu ta pu king nanu man ing depat da at ali depat ring sasakupan babagsak ngan king mamuntukan, king Presidenti at king panga-Commander-in-Chief ning katungkulan ayni.

Lalu la pung pigaganakan retang anak, asawa, pamilyang mangaulila, manga-trauma karing makatakut a pamakamateng malilyari.

Buri mi sa, ikeng kekayung kabalen, king ikayu apatuknang yula ngeni, agad-agad dening kapalyaryan a pamamusakal "terrorismu". Ban kanita reng mamuunan at manalakad kabyayan Pilipinas ali la mitakutan at mamaglako. Magtagumpe kayu anting Mayap a Presidenti.

Nung ali ra atupad ing pekamumuna rang obra reng pulis, militar, at aliua pa, marampatan mu ing balasan la o lako nala armas. Pagawan nalang panmemalayan katungkulan o civic duties, sumaup pasulung king kabyayan ning Bansa. Kesa karing baril - pala, piku, lagari, martilyu, katam, pluma, lapis, papil, aklat, bining tatanam o pandakap asan ing karelang gamitan.

Balang bie mawawala dakal ya pu katumbas a ali mabilangbilang a tau, anya ali tala man sukat bibilangan o pipapaten ring numiru ra ding katawan at kaladuang mikakawani o mangawala.

Manwala ke keng sikanan yu, atyu ke keng gulut yu kabang ing kasaplalan da ring memalen ya pa ing pake yu. Agawa yu ngan sa ing angang sikanan ning kekayung upaya at mayari na ing patayan, pamanyamsan tau. Magbabo sa ing hustisia, ban kanita kuldas kayu pin mayap a memuntukan king historia.

Dakal pung salamat. Pangadi mi king saupan na katamu ngan ning Apung Birhen de los Remedios ban miral ing kapayapan, mipaldan la ring malilili at misundu ing pamikakalugud da ring angang Filipino kayabe na kami keni king Amerka at ding atyu karing alwa pang dake ning yatu.

Binang Gagalang at Mamasa king Kasaplalan ning Filipinu,
Aida D. Tanglao

http://newsinfo.inq7.net/breakingnews/metroregions/view_article.php?article_id=18270

Fisherfolk group members abducted in Bulacan, says official
By Tonette Orejas

CAMP OLIVAS, Pampanga -- Armed men believed to be Army soldiers abducted a husband and wife, said to be members of a fisherfolk group on Wednesday night in the town of Hagonoy, Bulacan province, releasing the woman on Thursday morning but only after she was severely beaten, an official of the group said  

*[[89 Banua Ing Senadu ning Pilipinas ngening 16 ning Oktubri, 2005]]

Ing Matas nang Bale ning Pigauan Batas ning Pilipinas ing Senadu, makabakas ing penibatan na king "Philippine Legislature" a lelangan ning Batas Jones, menigobra ya manibatan 1916 anggang 1934. 
http://en.wikipedia.org/wiki/Philippine_senate


*[[Batas ning California 800, mumutus king miyabe ya ing Sariling Amanu ding Pasyenti karing karelang Misulat "Medical Record"]]

Linagda neng Pamuntuk ning California [[Arnold Schwarzenegger]] (R-Los Angeles) ining Munikalang Batas a sinulat nang Leland Yee, "Speaker pro Tem" (D-San Francisco).  Magmula keng Mumuna nang Aldo ning Eneru, 2006, mipairal ne ing mesabing bayung batas. Ring klinika at ospital kailangan dang ipakit ing misalita ya ing mumuna nang Amanu ning pasyenti kin karelang talaan pan-medical. - Meyakua king "the Filipino Guardian", Sept.30-Oct.13,2005
