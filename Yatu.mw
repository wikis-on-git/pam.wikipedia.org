[[Image:The Earth seen from Apollo 17.jpg|thumb|250px|Earth seen from outer space]]
Ing '''Yatu''' ing [[planeta]] nung nukarin tamu mabi[[bye]].  Metung ya mu ing kayang [[Bulan]].  Balang atlung dalan, anam a pulu’t limang (365) [[aldo]], dudurut ya iti king [[Aldo]].  Ing Aldo ing babye [[sala]]ng saslag king Yatu.  

Uling king pamandurut ning Yatu, itang metung nang dake atyu king masala neng aldo at at king maralumdum neng [[bengi]].  Ustung ustu mu ing aslag ning aldong miraras king Yatu, ba yang e sobrang dimilang mangaskad ya o maging yelu itang kayang danum, at e ne man sobrang paling mukal iti at maging singo.  Keraklan king dake nang makalwal ning yatu mitatakpan malat a danum, detang ka[[dayatmalat]]an.  Atin yang anam a [[kontinenti]]ng makatas kareng kadayatan at bibilug king gabun.  Dakal muring mas mangalating isla.

Makatakap lang yelu deng pole (danggut) ning yatu uling mas ditak ing aslag ning aldong miraras karela kesa karelang aliwang lugal.

Uling king páling ibat king aldo, magi lang singo deng kadayatan, a maging biga, at alilan da ing [[panaun (weather)]].  Lalto la reng [[ilug]] nung nu mibabagsak ing uran king gabun, at uli na niti madudukit ya at mikakaporma ing gabun.

Ing Yatu mu kabud ing lugal nung nukarin ating [[Bye]].  Malilyari iti uling king kayang danum a atyu king estadung likidu (liquid).  [[Disyertu]] ing aus da kareng lugal nung nukarin pekaditak ing uran.  Ditak la mu reng mabibye kareng disyertu.  

Makakiling yang bagya ing Yatu kabang dudurut ya king aldo.  Uli na niti, ating panaun a mas dakal ya akukwang pali ning aldo ing [[north pole]], at anam a bulan kaybat na niti, ing [[south pole]] naman.  Ini ing panibatan da reng apat a [[panaun (season]] a [[kaleldo (summer)]], [[kalugus (autumn)]], [[karimlan (winter)]] ampong [[kasibul (spring)]]. 

Atin yang [[bunduk]] ampong [[bulkan]] ing Yatu.  Lalto la reti uling king pamangalo da reng mangapáling batung a malalam pangabili king kilub ning Yatu.  Patye gagalo la reng batu, neng kai ating [[ayun]] a pagalo king gabun. 

== Nung nukarin ya menibat ing Yatu==

Melalang ya ing Yatu manibat king metung a pitpit a mabilug a gawa king [[gas]] ampong alikabuk manga 4.55 bilyung banwa na ing milabas. 

Ing [[gravity]] (ing puwersang mibubuklud king eganaganang bage at sangkan ot e la misasalbag)a ing mitipun ketang gas ba yang maging bola ning [[:en:Lava|melasong batu]]ng paragul nang paragul.

Bagya-bagya yang merimla ing bolang iti kilub ning milyun-milyung banwa.

Limbug lang ketang malalam a dake ning bola detang sangkap a [[Dense|mabayat] at meging libutad o busal (core) a gawa king mapaling batung mabayat (dense).  Mitagan no man king babo detang mas mayan a sangkap.  Merimla la reti at megi lang masyas at mabatung [[crust]] (dakeng makalwal a peka-“balat”).  Megi no mang [[atmosphere|angin]] detang gas a mitagan ketang kilwal ning crust. 

Kaybat, ating metung a planetang kasindagul ning [[Mars]] a misapung king Yatu, at mibalugse la king kalawakan deng mapilan a pirasu na niti.  Mesira ya ing Yatu, at megi yang pasibayung [[:en:Lava|melasong batu]].

Kaybat dang misapungan deng planeta, dakal a pira-pirasung batu ampong alikabuk dudurut kingYatu at migpormang [[Ring]].  Bagya-bagya, mipunggul-punggul la reting ring at king lambatan, ilang meging [[Bulan]].

Malapit yang malapit kanita ing [[Bulan]] king Yatu kesa ngeni.  Mas mabilis ya ring dumurut ing yatu, anya mas makuyad la reng aldo (ala la pang apulung oras).

King palage da reng aliwang scientist, migumpisa na ing [[bye]] bayu milyari itang pamisapung, oneng halus melipul iti.

Iting pamisapung ing sangkan nung bakit alus pareu ya idad ing [[Bulan]] king [[Yatu]].

Lilinawan na murin niti nung bakit e gawa king [[bakal]] ing libutad ning Bulan, a ya sang milyari nung megawa yang dili king aliwang lugal, saparadu king Yatu.

Anyang merimla ya ing yatung mas mababa king 100 <sup>0</sup>C (212 <sup>o</sup>F), migumpisang manabu anting uran ing singung atyu king babo ning [[:en:atmosphere|atmospera o angin a makapadurut king yatu.  Kinatmu lang danum deng aspak ketang masyas a crust, at megi lang [[ilug]], [[dayatan]] at [[dayatmalat]] o dagat king babo ning Yatu.  

==Lon la rin deni==
* [[List of planets]]
{{Commons|Earth}}
{{Footer_SolarSystem}}

==Suglung a palwal==
*http://www.solarviews.com/eng/earth.htm
*http://www.earth.nasa.gov/science/questions.html

[[Category:Planets]]

[[af:Aarde]]
[[ang:Eorðe]]
[[ar:أرض]]
[[ast:Tierra]]
[[bg:Земя (планета)]]
[[zh-min-nan:Tē-kiû]]
[[bn:পৃথিবী]]
[[ca:Terra]]
[[cs:Země]]
[[cy:Daear]]
[[da:Jorden]]
[[de:Erde]]
[[et:Maa (planeet)]]
[[el:Γη]]
[[en:Earth]]
[[es:Tierra]]
[[eo:Tero]]
[[eu:Lurra]]
[[fa:زمین]]
[[fr:Terre]]
[[fy:Ierde]]
[[gl:Terra (planeta)]]
[[gu:પૃથ્વી]]
[[ko:지구]]
[[hi:पृथ्वी]]
[[hr:Zemlja (planet)]]
[[io:Tero]]
[[id:Bumi]]
[[ia:Terra]]
[[is:Jörðin]]
[[it:Terra]]
[[he:כדור הארץ]]
[[csb:Zemia]]
[[kw:Dor]]
[[sw:Ardhi]]
[[la:Terra]]
[[lv:Zeme]]
[[lb:Äerd]]
[[li:Eerd]]
[[ln:Mabelé]]
[[jbo:terdi]]
[[hu:Föld]]
[[ms:Bumi]]
[[nl:Aarde (planeet)]]
[[ne:पृथ्वी]]
[[nds:Eer]]
[[ja:地球]]
[[no:Jorden]]
[[nn:Jorda]]
[[pl:Ziemia]]
[[pt:Terra]]
[[ro:Pământ]]
[[ru:Земля (планета)]]
[[sk:Zem]]
[[sl:Zemlja]]
[[sr:Земља (планета)]]
[[su:Marcapada]]
[[fi:Maa]]
[[sv:Jorden]]
[[th:โลก]]
[[vi:Trái Đất]]
[[uk:Земля (планета)]]
[[zh:地球]]
