{{italic title}}
Ing '''''saṁsāra''''' metung yang salítâ king [[Amánung Sanskritu|Sanskritu]] at [[Amánung Páli|Páli]]. King [[Budismu]], ini ya ing repetitíbung siklu ning kebaítan, mundánung eksistensia at [[kamatáyan]]. Ini parti ya ning ''[[dukkha]]''.

==King kawatásan==
"Ding Bayung Alipan" (2005) ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

Minum tana naman! Mekeni kuyug ku<br/>
Lukluk ko king bangku ning Tindajan Baryu;<br/>
Pepabuklat nakung "Maputing Kastilyu"<br/>
Ipadurut tane ing sikdan basu;<br/>
Balang maspak diwa dening Laureadu<br/>
Pakalabkaban ke ing pantuk- amanu;<br/>
Agkatan da kayu--- king bie tang kalulu,<br/>
Parsalanan tala ding pengari tamu!

Ding pengari tamu, lon yula panyaptan<br/>
Ining pamanganak era tutuknangan!<br/>
Anak nalang anak! Inya pin makanian<br/>
Ing bukas ding anak ere gaganakan!<br/>
Balu yu nung nanung karelang isipan...?<br/>
Pepa-utang lang bie---dapat lang bayaran!<br/>
Inia anti la mong memugnus patubuan<br/>
Menganak la---balang atin sisingilan!

Nung wari keng sisi---bayu ta miyapsa<br/>
Itang pamamayad yang malino paksa!<br/>
Inia eta ta paman mika-balbas baba<br/>
Makitanam tana O mamagut punla!<br/>
Nukarin la detang patinga dang kinua---?<br/>
Bakit kening dulang alang nasing malpa---?<br/>
Eta no paintunan mimin nong mitaya<br/>
King Jueting, king Sabung, King kwaho, at Sakla!

Tiru daka tamung lague king marangle<br/>
Balang paragulan  ding kekatang sese;<br/>
King sakyud ning lait miyuli tang kumpe<br/>
Sese tang biseru ban pakanan ta ne;<br/>
Potang dagul ne yan at pisali dane,<br/>
Ing abli dapat lang munta king menese---<br/>
Uli ping mamayad tamung utang, abe<br/>
Kunan da ing abli--- ala tamung dake!

Masdan yu, kalupang anak-talagambul<br/>
Oyan ing marangle nung nuta meragul;<br/>
Agyang mumuran man, mangildap, manuldul<br/>
Aplit tang mamaswe o kaya sasarul;<br/>
Potang miras na ing aldo pamamupul,<br/>
Nanu tang galal ning pagal tang milangkul---?<br/>
Uling mamayad tang utang a maragul<br/>
Ala tamung dake king kekatang pupul!

Subukan muna mung lumual mamasada<br/>
Trycycle man O Jeep. O kaya kalesa;<br/>
Kabud kauli mu daptan mung mumuna<br/>
Ding penakitan mo ipalad mu nala;<br/>
Ding mal tang pengari dapat naman sana<br/>
Ibie do ding dake anting para-gana;<br/>
Pablasang utang pin ing sisingilan da<br/>
Ding penakitan mu muli ngan karela.

Nanutang milyari karing kuyug tamu<br/>
A meki-pagobra king aliwang yatu?<br/>
O' bat kauli ra keni kekatamu<br/>
Mibalik la naman kening bie kalulu?<br/>
E wari pane lang magpadalang sueldu?<br/>
Dapat mung atin lang  atipun king Bangku!<br/>
Eta no pangutang----karing matua tamu<br/>
Bayad lang utang den---beit daka tamu.

Oini ing masakit ding anggang masakit<br/>
Ing bague makanian eta mu abangguit;<br/>
Balu kung kanining kanakung piglabit<br/>
Nung abalu ra yan mangaplas ku buldit!<br/>
Subali keng barug biasa lang manyukit<br/>
King depat dang mayap  pelalung kapurit;<br/>
Pangalutkutan da at piatsit-atsit<br/>
Ban king utang tang lub eta mu mipikit.

Uling maka-lisang ing karelang  gawa<br/>
Pamayapan tanang magtamad tana pa!<br/>
O ninu naman mo ing ali sumawa<br/>
Obra nakang obra---eka minanawa!<br/>
Nanung kabaldugan ning mipawas daya<br/>
Nung ala kang layang mukiat at mipala!<br/>
Nung e miyalilan ugaling sapala<br/>
King saug ning dusa ken tana myambula.

Ban king kakaluluan eta magbaluktut<br/>
Yang pamag-pautang sukat neng maputut;<br/>
At alilan tayang lugud a e maimut<br/>
E manayang ablas ing mayap a imbut;<br/>
At potang ing lugud yana ing magyamut<br/>
Ing pamanalipan kanian ne mabagut;<br/>
Iting kaugalian nung ene sisibut<br/>
Ing dugang ning dusa tuknang yang dudurut.

Nung pilan lang bingut ding agyu tang sesen<br/>
Ilang dapat lunto king kekatang Belen;<br/>
Paragulan tala, ingatan, at banten<br/>
Ban keta lunto lang mayap a memalen;<br/>
Ing paintungulan da sukat tayang baslen<br/>
Nanu mang malyari eta la paburen;<br/>
Datang ing panaun ding anak tamung den<br/>
Ila ding pag-asa ning kekatang balen.

O' dale kakuyug, bisa nakung mamun<br/>
Angga keng tutuking pamitipun-tipun;<br/>
Ing lalakuan ku mung anting peka-liksyun<br/>
Dinan lang kalayan bayung henerasyun;<br/>
Nung deni dagul lang mitmung inspirasyun;<br/>
Akua nang magwagui ning mayap a layun;<br/>
At kanian ya pamu mituklip---milulun<br/>
Ing galut nang dase ning dusa't pagmalun.
{{stub}}

{{DEFAULTSORT:Samsara}}
[[Category:Budismu]]
[[Category:Induismu]]
[[Category:Bie]]
