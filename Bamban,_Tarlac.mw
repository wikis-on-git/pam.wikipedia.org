{{Infobox lokasyon}}

Ing '''Bamban''' pang3 yang klasing [[Ding Balen ning Filipinas|balen]] king [[Lalawigan Filipinas|lalawigan]] ning [[Tarlac|Tarlac]], [[Filipinas]]. Agpang keng {{wikidata|qualifier|single|P1082|P585}} ning sensus, atin yang populasyun a {{PH wikidata|population_total}} a katau kareng {{PH wikidata|household}} a pamimalemale.

== Deng Barangay ==
Ing Bamban atin yang 15 [[barangay]].

* Anupul  
* Banaba 
* Bangcu 
* Culubasa 
* Dela Cruz 
* La Paz 
* Lourdes 
* Malonzo 
* San Nicolas (Pob.) 
* San Pedro 
* San Rafael 
* San Roque 
* San Vicente 
* Santo Ni√±o 
* Virgen de los Remedios (Pacalcal)

== Demograpiku ==
{{Populasyon}}
==Amlat==
Dakal pang panaun bayu la dintang reng pakatuknang,ining karinan a meyaus a balen [[Bamban]], malapad yang gabun a erapa pintalan deng memalen papuntang aslagan, at king bandang [[albugan]] ding pulu, mangatas a tanaman epa mengatagin, at kabundukan ning [[Zambales]]. Ing makapal a pulu at bunduk,ding Aetas ilang pakatuknang at mayayaus lang Baluga kareng taga karin at ding [[Sambal]] a mabibie kareng asan at karing ayup a atsu karin at karing king bunduk. Neng minsan, deng mangasikan a lub a manibat Kapampangan at probinsyang Tagalug, keraklan deng negosyanting Isik, magsikan lang lub para miras king pangulu papuntang [[Capas, Tarlac|Capas]] ampong [[Tarlac]]. 

Bayu la dintang deng Kastila, atin ditak a [[Kapampangan]] a megdatun karin, a me-akit o enganyu king matabang gabun para [[asikan]] at ing ilug a kikislap anti mong pilak at didilig king eganaganang gabun karin para taba at sumanting ing pupul. Ding minunang manuknangan, megumpisa lang meglinis paritak-ritak karing king makapal a tanaman a [[bamban]] a nung nu tatakap manibat ilug papuntang king kabundukan. Uli da ring tanaman areni ing lugal o karinan meyaus yang Bamban.

Ing Bamban metung yang pekamalating diling balen ning lalawigan [[Tarlac]]. Uling iya ing peka-mauli a balen ning [[Tarlac]], pareu la gulis sepu ning [[Mabalacat, Pampanga|Mabalacat]], [[Pampanga]], at king [[albugan]] yapin ing Zambales. Ing [[Ilug Parua]], ya ing sepu na at iyang panibatan ning paranum, pamangan, balas at grava pangawang proyectu pang straktura. Ing malabundukin a atsu king [[albugan]] iyang halus kadua/atlung dake ning eganaganang gabun ning Bamban, a dati yapin ing [[US Military Reservations]]. King banda king mesabi atsu mu rin ding BLISS projects  at king pangulu ing MAR settlement project, nung nu laganas ing ganapan at ing pikuanan kapanintunan at mamie pamangan king mabilug a [[Kalibudtarang Luzon]].

Ding tau dintang na lang dintang at memaglinis la king gabun at pulu, at e migluat mika balen. Inyang mga [[1700]], ding Agustinian Recollects dintang la at tetag de  ing [["Mission de Pueblos de Bamban"]]. Ing balen aini king panaun a ita kayanib ne pa ning Pampanga. Inyang [[1837]], mika bayung sepung gulis nung nu re gewa ing Bamban a kayabe ne ning lalawigan [[Tarlac]] angga man ngeni.

Ini mekilala yang bilang balen a makatala neng ning pamuntuk balen  (gobernadorcillo)king balen Tarlac. Y Don Martin Sibal mitulduan ya bilang pamuntuk a mipalagyuan at midinan rankung "Capitan". Ding mumunang menuknangan ilapin deng miki apelidung Sibal, Lugtu, Dayrit, Macale, Vergara, Manipon, at Dela Cruz. 

Inyang aklasan na ning 1896, ing [[Bamban]] metung ya karing mumunang balen a migalsa laban ka reng [[Kastila]]. King mauling-albugan ning balen keta king malabundukin, atin pang makatagan nung nu la migsale at migkuta ring mangatapang nang anak ning balen [[Bamban]] a mikyabe kang [[Gen. Servillano Aquino]] inyang mika aklasan king Tarlac. Angga pa ngeni, ating dake king malabundukin a ausan dang [["Batiawan"]] o king amanung Inglis a "look out point". Dakal lang anak megbuwis keng bie ra para king [[Katimawan]] ning balen. 

Inyang datang la ring [[Americanu]] inyang [[1900]], ing malating balen meging yang mumusbung a balen. Ing [[Bamban Sugar Central]] mitatag ya at memye dagdag king kayang pamagluid. Y [[Don Pablo Lagman]] yang mumunang mitulduan a presidente at y [[Don Laureano Campo]] bilang kaduang-pamuntuk king lalam ning American military government. Ding aliwang sikat a pamilya kaibat na nita ila naman ding menungkulan king gubiernu. Inyang panaun ning Commonwealth, deng Sibal, deng  Lumboy, deng Santos, deng  Punsalang, masaya lang menungkulan anggang inyang siniklab ing
[[Kaduang Meto-Yatung Guerra]]. 

Ing [[Bamban]] anti ya mong metung a amlat ning ayup a [["phoenix"]], a dapat sulapong pasibayu manibat king kayang abu o pangabagsak. Ing kabalenan mesilab at mesira ya ngan inyang [["liberation"]]. Ding memalen ela mangatakutan agiang kasalungsungan ing atin labanan king kabundukan mibalik la kabalenan at megumpisa lang memanalakad at mengumpuni karing karelang bie at tuknangan. Sinaguli linabung at megluid ing bie uli na ning lapit ning [[Clark Air Base]]. Ing [[Bamban]] e na ne kasing lupa ning kanita. Ing  [[Kaduang Meto-Yatung Guerra]], malalam ya binie sugat at meramdam yang malambat ka ring memalen. Kaibat na nita ding kebaluan a pamilya likuan de ing balen at minta la Menila at mitatag lang mangaragul a kalakal para karela. Kebaluan kareti ila ding pamilyang Mejia, ding Lugtu, ding  Dela Cruz, at ding Sibal (ning Alemar's). Ing [[Bamban]] ing bukas na, ya pin ing maragul a pamagbayu.  

== Panibatan ==
{{reflist}}

== Suglung Palwal ==
* [https://www.philatlas.com/ PhilAtlas.com]
* [https://web.archive.org/web/20120413163013/http://www.nscb.gov.ph/activestats/psgc/default.asp Philippine Standard Geographic Code]
* [https://web.archive.org/web/20161010201809/http://www.blgs.gov.ph/lgpmsv2/cmshome/index.php?pageID=23 Local Governance Performance Management System]
*[http://www.SNAians.com  Sto. Nino Academy, Bamban, Tarlac]
*[http://www.bambanense.com  Bamban, Tarlac history, folk lore, photos]

{{Tarlac}}
[[Category: Balen ning Tarlac]]
