Ing '''Galal a Palanca''' o '''Palanca Awards''' ('''Don Carlos Palanca Memorial Awards for Literature''', Galal a Panalalang Don Carlos Palanca king Literatura) ing prestihiyosu at maluat diling galal king literatura o malagung panyulat. Ausan de iting "[[Pulitzer Prize]]" ning Filipinas. Atin lang metung o maigit pang simbut a Palanca deng manimuna o pekamaulagang talasulat a Filipinu king Ingles o Tagalug.  Sasabian dang ing pamanyambut keti ing tandang mekalub ne king yatu ning panyulat a Filipinu ing metung a talasulat.  

==Amlat==

[[Image:Palancaawards.jpg|right]]
Mitatag ya ing Palanca Awards kanitang 1950 kapamilatan da reng talapagmana nang [[Don Carlos Palanca Sr.]], metung a negosianting migtagumpe king bie kapamilata'ning sipag, sariling pamanigaral, ampong matulid a dapat. Kapagnasan na ning Galal a iting isulung ya ing panyulat a Filipinu kapamilata'ning pamamie galal kareng talasulat ba rang itayis ing karelang talentu bang mikudta king karelang masanting diling obra; ing magsilbing simpanan (treasury) da reng iyas da reng talasulat a Filipinu, at sumaup king pamikalat da reti king malda, lalu na kareng magaral.

Migumpisa ya iti king kategoriang [[w:short story|Makuyad a Salita]] king Inglis ampong Tagalog.  Manibat kanita, miragdag la reng kategoriang [[w:One act play|Dramang Metung a Pinduan]] (One Act Play) kanitang 1953, [[w:Poetry|Kawatasan]] o Poesia (Poetry) kanitang 1963, [[w:Play|Dramang Maki Ganap a Kaba]] (Full-length Play) kanitang 1975, [[w:Essay|Salese]] o Esai (Essay) kanitang 1979, [[w:Novel|Nobela]] (Novel) kanitang 1980, [[w:Children's literature|Makuyad a Salita kareng Anak]] (Short Story for Children) kanitang 1989, [[w:Teleplay|Dramang Pangtelebisiun]] kanitang 1990, ampong [[w:Screenplay]] kanitang 1994.

Ketang 1997, atlu lang bayung dake (divisions) deng mibuklat. Deti reng Makuyad a Salita king [[Ilokanu (amanu)|Ilokánu]], [[Amanung Cebuanu|Sebuánu]] ampong [[Amánung Ilonggu|Ilonggu]]. Ba lang magunyat a sumulat deng kayanakan, mibusni ya ing Kabataan (Kayanakan) Essay para kareng magaral king sekundaria o high school ketang 1998. At kanitang 2000, mibuklat ya ing kategoriang Future Fiction, makakawaning kategoria ning makuyad a salitang maki kapagnasang lagpus king angganan ning salukuyan ba yang asuglapan ing paintungulan.

==Pikuanan==
* ''50 Years of Palanca Award Winners 1951-2000,'' Carlos Palanca Foundation, Makati City, 2000
* [http://sawariko.wordpress.com/2007/02/17/carlos-palanca-now-accepting-submissions/ "2007 Carlos Palanca Memorial Awards Now Accepting Submission" ] Retrieved February 17, 2007
* [http://www.webcitation.org/query?id=1256451713787395&url=www.geocities.com/palanca_awards/index.html ''The Don Carlos Palanca Memorial Awards for Literature (Unofficial website).''] Retrieved August 27, 2005

[[Category:Literatúra]]
[[Category:Aguman Filipinu]]
