'''Ding reforma ning ortografíang Sebuánu''' do ring pámagbáyu ding prinsípiung fundametal a gía king pámaniúlat king [[Amanung Cebuanu|amánung Sebuánu]].

Orihinal a sinúlat ing Sebuánu king [[eskritúrang Latin]] king kapamílatan ning [[Ortografía ning Espaniol|ortografíang Espaniol]]. Úling meging dependienti ing ortografíang Sebuánu king ortografíang Espaniol, denásan mû niti ing seryi da [[Ding reforma ning ortografíang Espaniol|ring reformang denásan ning ortografíang Espaniol]].

Ing primerung independienting reforma ning ortografíang Sebuánu ya ing adopsion ning [[abakada]] aniang [[okupasiong Amerikánu]] king [[Filipinas|Filipínas]], oneng e ya meging uniformi ing interpretasion da ring prinsípiu na ning kákáduâ. Úli niti, e mû meging uniformi ing praktika.

Ing estandardisasion na ning ortografíang Sebuánu megumpisa ketang primerung dekada ning ika-21 dilánuâ. Ding norma na ning ortografíang ini mas morfolohiku at fonemiku kesa mas fonetikung [[ortografíang pambangsâ|Tagálug]]. Alimbáwâ ya ing alî pagbáyu king letrang ⟨u⟩ ning letrang ⟨o⟩ karing [[morfema]]: ''pinulongan'' (''pulong'' + ''-in-'' + ''-an''), ''molakaw'' (''mo-'' + ''lakaw''), ''kombensiyon'' (''[[wikt:con-#Spanish|kong-]]'' + ''bensiyon''), ''akoa'' (''ako'' + ''-a''). Metung pang alimbáwâ ne ing retension ning epentetikung ⟨e⟩ agpang king umpisa de ring salítâng Inggles ing peníbatan: ''esports'', ''espeling''.<ref name=estandardisasionCEB>[[E. S. Godin|Godin, E. S.]] (n.d.). ''Estandardisasyon sa [[Amanung Cebuanu|Binisaya]]''. http://standardbisaya.blogspot.com/</ref>

==Láwen man==
*[[Akademyang Bisaya]]

==Ding daleráyan==
{{reflist}}

==Ding suglung palual==
*[http://standardbisaya.blogspot.com/ Estandardisasion ning Sebuánu]
{{philippines-stub}}

[[Category:Reformang ortográfiku|Sebuanu]]
[[Category:Amánung Sebuánu]]
