{{Infobox Philippine president |
name                = Elpidio Quirino |
image               = |
order               = Panganam a Pamuntuk ning Filipinas |
order_detail        = 2ng Pamuntuk ning 3ng Republika |
term_start          = [[Abril 18]], [[1948]] (meyalal [[Disiembri 30]], [[1949]])|
term_end            = [[Disiembri 30]], [[1953]] |
vice_president      = [[Fernando Lopez]] (1949-1953)|
predecessor         = [[Manuel Roxas]] |
successor           = [[Ramon Magsaysay]] |
aldo_kebaitan       = [[Nobiembri 16]], [[1890]] |
lugal_a_kebaitan    = [[Vigan]], [[Ilocos Sur]], [[Filipinas]] |
aldo_kematyan       = [[Pebreru 29]], [[1956]] |
lugal_kematyan      = [[Quezon City]], [[Metro Manila]], [[Filipinas]] |
}}



:''Para balen , lawen ye ing [[President Quirino, Sultan Kudarat]]''

Y '''Elpidio Quirino''' mibait ya ketang [[Nobiembre 16]], [[1890]], at meangu ing bie na ketang [[Pebreru 29]], [[1956]]. Ya ing pang-anam nang Pamuntuk ning [[Republika ning Pilipinas]].  Sinampa ya king tungkulan ketang [[Abril 17]], [[1948]] at kinuldas ya ketang [[Disiembri 30]],[[1953]].

Bininyagan yang Katoliko Y Elpidio Quirinu, at yang mumunang Pamuntuk a tubu king Kailukuan.

== Bie kayanakan at Kapakibatan ==

Bait ya king [[Vigan]], [[Ilocos Sur]],  at ding pengari na ilapin di Mariano Quirino at ing mestisang kastilang Y Gregoria Rivera,  Migdatun ya [[Aringay]], [[La Union]] inyang kayintangan na. Linub ya king Matas a Pamagaral king Vigan, at kaibat mine ya Menila nungnu ya megobra antimong junior computer ning Bureau of Lands ampon property clerk na ning Manila Police Department.  Meyari ya king Matas nang Pipagaralan ning Menila ketang 1911, at apasar ne mu naman ing pamagsulit keng Serbisyu Sivil, mumunang gradu.

Megaral ya king [[Unibersidad ning Filipinas]] inyang [[1915]] nungnu ne ikua ing titulu na keng lei, at metunggue yang antimong abugadu angga na king mipuk yang Diputadu king Kongresu  ibat king 1919 anggang 1925, angga na king lukluk yang Senador ibat king 1925 anggang 1931. Kaibat nita, migserbisyu yang antimong kalijim na ning Pinansya at Kalijim Interior na ning Gobyernung Commonwealth.

Inyang 1934, kabilang ya karing mine king Washington D.C.  lalam na ning Misyun para king Kasarinlan ning Pilipinas a pemuntukunan nang Manuel L. Quezon  ban panikuanan deng mipasa king Kongresu ning Amerika ing Tyding-Mcduffie Act. Iting mesabing batas, tikda ne ing kasarinlan ning Pilipinas king banuang 1945, dapot  linual ya ing opisyal a deklarasyon ketang Julio 4, 1946.

Inyang kaduang guerang pang-meto yatu at sakupan ne ning Japon ing Pilipinas, metung ya karing pamuntuk ding guerilya, mebijag at mesukul ya at king kimtan nang dusa ala yang kapante ing  kamatayan na ning asawa na at ding atlu rang anak  karing gamat da ding Japon a dinatang a manlupig. 

Kaibat ning guera, sindu na ing kasuyuan na king balen at meguing President Pro tempore ne ning Senadu. Lalam na ning Pamuntuk Roxas, ya ing meguing panlimang mi-alal a bise kingRepublika na ning Pilipinas. Miserbisyu ya naman antimong Kalijim na ning Bansa.

== Bilang Pamuntuk ==

Inyang Abril 17, 1948, aduang aldo kaibat nang meangu bie Roxas, ya ing menaliling Pamuntuk ning bansa. Kalabas ning pabanua, mi-alal yang Pamuntuk lalam na ning Partidung Liberal at menungkulan yang apat a banua.

Ing linto subyang na ning kayang pamanungkulan yapin ing kimutan da ding komonistang Hukbalahap.  Ding Huk ila pin ding  sadyang guerilya  ning Luzon  laban karing Japon . Ding Komonista  migkamit lang sikanan, lalu na inyang mabigu ing nasa nang makipagkasundu king pamuntuk da ding Huk a Y Kumander Luis Taruc inyang 1948. Binsag nang Luis Taruc ing metung yang Komunista  at inaingan nang mibagsak ya ing gobyernu.

Ing anam nang banuang pamanungkulan mipmu yang kapaglarinan king sinira ning kaguluan, malaganap a panyulung ning ekonomya, at miragdagan ing kasaupan at manibatan Amerika. Makanian man, ene a dinan lunas ing pangkaraniwan a pamangailangan da ding tau king baryu, at ing  kapamajalan na mibaltikan yang  pamanyamantala at kapanakawanan king pibandian ning bansa.

Agyang atin neng panamdaman,  simpa ne pa mu rin ing kandidatura na para king kaduang ukdu,dapot  likuan neng malaut Ramon Magsaysay king alalan 1953.

Uling eya menagumpe king kandidatura nang pang-kaduang ukdu, migretiru ya king pribadu nang tuknangan king Quezon City. Ing sakit king pusu yang kinangua king bie na ketang Pebrero 29, 1956. Balang Pebrero 28, mipagmasusian ya ing aldo nang kematayan.



== Suglung Palwal ==
*[http://www.pangulo.ph The Philippine Presidency Project]
*[http://www.op.gov.ph/museum/pres_quirino.asp Malacanang Museum - Elpidio Quirino]

{{start box}}
{{succession box |
  before= [[Sergio Osmeña]] |
  title= [[Vice President of the Philippines]] |
  years= 1946–1948 |
  after= [[Fernando Lopez]] |
}}
{{succession box |
  before= [[Manuel Roxas]] |
  title= [[President of the Philippines]] |
  years= 1948–1953 |
  after= [[Ramon Magsaysay]]
}}
{{end box}}

{{Philippine presidents}}

[[Category:Ding Pamuntuk ning Filipinas]]
[[Category:1890 kebaitan|Quirino, Elpidio]]
[[Category:1956 kematyan|Quirino, Elpidio]]
[[Category:Presidents of the Philippines|Quirino, Elpidio]]
[[Category:Vice Presidents of the Philippines|Quirino, Elpidio]]
[[Category:Talambye, Pamuntuk]]
[[Category:Filipino Politicu]]

[[bcl:Elpidio Quirino]]
[[da:Elpidio Quirino]]
[[de:Elpidio Quirino]]
[[en:Elpidio Quirino]]
[[es:Elpidio Quirino]]
[[et:Elpidio Quirino]]
[[id:Elpidio Quirino]]
[[ilo:Elpidio Quirino]]
[[io:Elpidio Quirino]]
[[ja:エルピディオ・キリノ]]
[[nl:Elpidio Quirino]]
[[no:Elpidio R. Quirino]]
[[oc:Elpidio Quirino]]
[[pt:Elpidio Quirino]]
[[ru:Кирино, Эльпидио]]
[[tl:Elpidio Quirino]]
[[war:Elpidio Quirino]]
