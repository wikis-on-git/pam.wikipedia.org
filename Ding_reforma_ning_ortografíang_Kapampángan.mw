Ing amlat da '''ring reforma ning ortografíang Kapampángan''' ating aduâng fási. Ing primeru ya ing konfliktu aniang ika-20 diánuâ da ring proponenti ning súlat Bakúlud at ning súlat Wáwâ. Ing kákáduâ at presenting fási ya ing defensa da ring ''de facto''’ng norma ning [[Sínúpan Singsing]] lában karing intentung omoheneisanti na ning [[ortografíang pambangsâ]] na ning [[Komisyon sa Wikang Filipino]] (KWF).

==Amlat==
===Primerung fási===
Mayayakit ing Adua lang panig deng tutuki caniting bage. Deng metung a panig ila ding "Purista" o "Macabansa" Ing buri at tutukian da isulat ya ing capampangan agpang king ABAKADA a alang letrang C, J, LL, QUI,GUE, GUI. Yla deni mu naman ding tutuki keng "wikang Pambansa" ortografia o '''SÚLAT WÁWÂ'''

Ketang 1946, y [[Zoilo Hilario]], ing Capampangan a cayabe keng "Institute of National Language" at fundador na ning [[Akademyang Kapampangan]],  mebisa yang ing magamit keng Capampangan ing Ortografiyang  makabase keng Tagalog.  Antimo nung ding letrang:
*C,    when soft with  S,   (cinco to sinko)
*C,    when Hard to K,  (carin to karin)
*F,    with P,  (filipinas to Pilipinas)
*G,    when soft to H,  (virgen to birhen)
*J,    with H,  (lijim to lihim)
*QU,   with K,  (quing to King/  queca to keka?
*V     with B  (viuda to Byuda)
*X,    with KS  (examin to eksamin)
*Z,    with S  (lapiz to lapis)

Yan ngeni ing balu at cabisada ra deng [[Reformang ortográfiku#Kapampángan|Modernu]] o Cayanacan tamu.

NG CANGATBA NAMANG PANIG: Ila ding  "traditionales o Conservativos"('''SÚLAT BACÚLUD)''', a miyanad at misane  ABCD O alfabetong Castila. Ing sasabian da, ing Amanu tamu megambul at mesese keng alkfabetong iti.  Macanyan de canung sinulat deng mengapaunang bantug at kilalang talasulat keng Capampangan.  Iti yang tutukian at buri da deng MACATUA  tamu.

NGENI, atin nang aliwang grupo o panig a migbili pilatan da reng aduan mesaglaue grupo.  Ing metung careting mipunta pilatan ila ding meging talalikas ning biblia keng amanung sisuan, ([[Venancio Q. Samson]], Society of St. Paul).

Ing gewa ra:
*Leco re ing  Que at Qui -  inalili de ing Ke at Ki;
*Leco re ing Gue at Gui -  gewa deng Ge at Gi;
*Leco ra J at malambut a Ge at Gi - inalilan dang H;
*Ding Enge at II  - inalili dong NY at NIE at Li;
bang era panibayuan deng Cayanacan. 

Tinagan de ing  C  istung tutkian de ing letrang A, O, at U.

===Kákáduâng fási===
King ngening panaun, ing estandar ne ning resurhenting amánung Kapampángan ing ortografíang desaroliádu ning ngening [[Sínúpan Singsing]]. Ing ortografíang ini mákabási ya king ibridu nang Samson. Aniang 2016, ing [[Komisyon sa Wikang Filipino]], bílang dáke na ning intentung Tagalistang "armonisan" la ring ortografía da [[Deng amanung Awstronesyu|ring amánung Austronesiu]] ning bangsâ,<ref name=paa2018>Pa-a, S. (2018-10-30). ''Filipino language commission clarifies harmonization of orthographies''. Philippine News Agency. https://www.pna.gov.ph/articles/1052580</ref><ref name=andrés2018>Andrés, R. (2018-10-29). ''Ilocano writers condemn KWF’s “faulty” orthography''. Philippine News Agency. https://www.pna.gov.ph/articles/1052366</ref> milual ing gía king paniúlat ning Kapampángan king [[ortografíang pambangsâ|ortografíang "pambangsâ"]], tituládung ''Bayung Ortograpiyang Kapampangan''.<ref name=pagbubuong-ortograpiya>Komisyon sa Wikang Filipino. (n.d.). ''Gabay sa pagbuo ng ortograpiya ng mga wika ng Filipinas''. https://kwf.gov.ph/gabay-sa-pagbuo-ng-ortograpiya-ng-mga-wika-ng-filipinas/</ref>

==King kawatásan==
Ing sigienti metung a poema ibat 27 Abril 2008 nang [[Joel Pabustan Mallari]], tituládung "Ortograpiyang Kapampangan", tungkul karing kambiu king espeling ning Kapampángan king [[eskritúrang Latin]] karing dekada.

{{quote|
Ing sulat Kapampangan	asneng sakit pigawan<br/>
uling ing akamulatan	ortograpiyang meyandam

Matwang sistemang Rumanu	ding Kastilang alpabetu<br/>
alang letrang ‘ha’ at ‘dobolyu’	dakal kulang antimanu

Ing malinong alimbawa	karing bigkas-siwalang ‘nga’<br/>
alang metung mang letra	ing mitulid a diretsa

E tamu sa paykamali	king kaniting panatindi<br/>
karing letra e paylili	uling keti ta misabi

Ding letra tang Rumanu	mitulid karing amanu<br/>
meyandam lang lakwas tutu	e la tune kekatamu

Ding tune letrang pibandyan	ding matwa tamung gilisan<br/>
detang baybayin-kulitan	na mepilit mekalingwan

Deti simpli la’t babage	king dila da ring manungge<br/>
antimo ding siwalang [de, re at le]	akwa da pang libelibe


[[Category:Reformang ortográfiku| ]]
Ketang panawung Kastila	dimut lang tutu ding letra<br/>
anya ding ‘c’ at ‘q’ kanita	ding mengagamit ‘lang sala

Dintang la ding Amerkanu	ing sulat’ letrang Rumanu<br/>
mengaragdag antimanu	ding ‘key’, ‘ex’, ‘ef’ at ‘dobolyu’

Deti ding kasangkanan	nung bakit la mekanyan<br/>
ispeling a meturingan	alang letrang ‘key’ metung man

Panawun nang Rizal: dintang	ing ‘key’ meusu’t milantang<br/>
matwang sulat a matabang	mikabayung adle’t takbang

Kayanakan deng memangamit	king ortograpiyang mebanggit<br/>
kabang ding matwang mapilit	pegsisti deng sabit-sabit

Kesyo balamu [[Ortografíang pambangsâ|Tagalug	karing ispeling]] da’t ubug<br/>
dapat yang ibalik itulug	bang e mo kanu kakalug

Mupin karing pamanyuri	mismung ding alwang kauri<br/>
ding Ilokanu e wari	 ‘la la ring ‘key’ ketang dati
	
Linabung nayng pamagletra	dakal nong titik minentra<br/>
santing ning ortograpiya	misan pang pasantingan ya

Anya e anting kayapan	ing manatili king melakwan<br/>
matwang sulat e samasan	mate ya ing Kapampangan

Ing pamagbayung piblasan	e mayayakwang misanan<br/>
nung gagambulan ta ya ngan	at busni ding kaisipan

E mu king Tagalug mumusu	karing bayung alpabetu<br/>
nunge pati al’wang dayu	sususu lang pamagbayu

Nanupata dapat naman	ma’ltan karing sumangiran<br/>
bang akit la ring kagiwan	masensu yayng Kapampangan

Anya anting alimbawa	amanung Inglis, Kastila<br/>
ampo ding adwang Bahasa	susulung la panyalita

Ing ortograpiyang bayu	mayap yang ikabisadu<br/>
akma ya’t sayantipiku	e basta mu makiusu

Iti metung a kayapan	dapat isulung arapan<br/>
ing dati naman balikdan	pati baybaying alakwan

Lalung e sukat isangkan	ding letra’t sulat pegkulitan<br/>
e mu karing meturingan	ketang ‘c’ at ‘q’ milabasan
	
Uling king dilang Kapampangan	nanumang letrang gamitan<br/>
mitulid ‘ya piyandaman	dyang na’ng titik ya rin naman

‘Nya anti ding mamangalis	palang-palang lang kakalis<br/>
aba! ngeni asnong kabilis	dimakina nong ‘lang mintis

Kaya mayap mung miyabe	extrang letrang panantabe<br/>
lalu na’t dakal nang pakyabe	salitang-andam miyabe
	
Anti ding salitang xerox	fakulti, zibra at jeprox<br/>
b’lamu paku lang atin tox	ustu la ket at oks lang oks
	
Nung makaniti ing panlawe	sulat’ amanu e mate<br/>
pasibayung dakal sabe	gumamit ampong makyabe}}

==Láwen man==
{{seealso|Akademyang Kapampangan|Sínúpan Singsing}}

[[Category:Reformang ortográfiku|Kapampangan]]
[[Category:Amánung Kapampángan]]
