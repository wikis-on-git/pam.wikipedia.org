Ing '''reformang ortográfiku''' metung yang kambiu karing reglamentu ning espeling ning metung ai [[amánu]].

==Aleman==

==Danes==

==Franses==
{{seealso|Académie française}}

==Espaniol==
{{seealso|Real Academia Española}}

==Filipínu==
{{seealso|Komision king Amánung Filipínu}}

==Kapampángan==
{{seealso|Akademyang Kapampangan|Sínúpan Singsing}}
Ing sigienti metung a poema ibat 27 Abril 2008 nang [[Joel Pabustan Mallari]], tituladung "Ortograpiyang Kapampangan", tungkol karing kambiu king espeling ning Kapampángan karing dekada.
{{quote|
Ing sulat Kapampangan	asneng sakit pigawan
uling ing akamulatan	ortograpiyang meyandam

Matwang sistemang Rumanu	ding Kastilang alpabetu
alang letrang ‘ha’ at ‘dobolyu’	dakal kulang antimanu

Ing malinong alimbawa	karing bigkas-siwalang ‘nga’
alang metung mang letra	ing mitulid a diretsa

E tamu sa paykamali	king kaniting panatindi
karing letra e paylili	uling keti ta misabi

Ding letra tang Rumanu	mitulid karing amanu
meyandam lang lakwas tutu	e la tune kekatamu

Ding tune letrang pibandyan	ding matwa tamung gilisan
detang baybayin-kulitan	na mepilit mekalingwan

Deti simpli la’t babage	king dila da ring manungge
antimo ding siwalang [de, re at le]	akwa da pang libelibe

Ketang panawung Kastila	dimut lang tutu ding letra
anya ding ‘c’ at ‘q’ kanita	ding mengagamit ‘lang sala

Dintang la ding Amerkanu	ing sulat’ letrang Rumanu
mengaragdag antimanu	ding ‘key’, ‘ex’, ‘ef’ at ‘dobolyu’

Deti ding kasangkanan	nung bakit la mekanyan
ispeling a meturingan	alang letrang ‘key’ metung man

Panawun nang Rizal: dintang	ing ‘key’ meusu’t milantang
matwang sulat a matabang	mikabayung adle’t takbang

Kayanakan deng memangamit	king ortograpiyang mebanggit
kabang ding matwang mapilit	pegsisti deng sabit-sabit

Kesyo balamu Tagalug	karing ispeling da’t ubug
dapat yang ibalik itulug	bang e mo kanu kakalug

Mupin karing pamanyuri	mismung ding alwang kauri
ding Ilokanu e wari	 ‘la la ring ‘key’ ketang dati
	
Linabung nayng pamagletra	dakal nong titik minentra
santing ning ortograpiya	misan pang pasantingan ya

Anya e anting kayapan	ing manatili king melakwan
matwang sulat e samasan	mate ya ing Kapampangan

Ing pamagbayung piblasan	e mayayakwang misanan
nung gagambulan ta ya ngan	at busni ding kaisipan

E mu king Tagalug mumusu	karing bayung alpabetu
nunge pati al’wang dayu	sususu lang pamagbayu

Nanupata dapat naman	ma’ltan karing sumangiran
bang akit la ring kagiwan	masensu yayng Kapampangan

Anya anting alimbawa	amanung Inglis, Kastila
ampo ding adwang Bahasa	susulung la panyalita

Ing ortograpiyang bayu	mayap yang ikabisadu
akma ya’t sayantipiku	e basta mu makiusu

Iti metung a kayapan	dapat isulung arapan
ing dati naman balikdan	pati baybaying alakwan

Lalung e sukat isangkan	ding letra’t sulat pegkulitan
e mu karing meturingan	ketang ‘c’ at ‘q’ milabasan
	
Uling king dilang Kapampangan	nanumang letrang gamitan
mitulid ‘ya piyandaman	dyang na’ng titik ya rin naman

‘Nya anti ding mamangalis	palang-palang lang kakalis
aba! ngeni asnong kabilis	dimakina nong ‘lang mintis

Kaya mayap mung miyabe	extrang letrang panantabe
lalu na’t dakal nang pakyabe	salitang-andam miyabe
	
Anti ding salitang xerox	fakulti, zibra at jeprox

b’lamu paku lang atin tox	ustu la ket at oks lang oks
	
Nung makaniti ing panlawe	sulat’ amanu e mate
pasibayung dakal sabe	gumamit ampong makyabe}}

==Portuges==

==Rúsu==

{{DEFAULTSORT:Reformang ortografiku}}
[[Category:Lingguistika]]
[[Category:Politika]]
