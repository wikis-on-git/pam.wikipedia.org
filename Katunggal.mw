[[File:Cardwell Lily flower.JPG|thumb|Ing sampaga ning katunggal]]

Ing '''katunggal''' (''Proiphys amboinensis'', [[synonymy|syn.]] ''Eurycles amboinensis'') pekilagyu de king isla ning  was Ambiona, a ngeni [[Ambon Island|Ambon]], king [[Indonesia]]. Kayabe la kareng karaniwan nang lagyu king Ingles deng ''Cardwell Lily'' ampong ''Northern Christmas Lily'' (uling keraklan manga Pasku karin ya manyampaga). Mayayakit ya king [[Mauli]]-[[Aslagan]]g Asia, king Indonesia, at king Australia manibat king [[Cape York Peninsula|Cape York]] angga king [[Central Queensland]].

Kapad na ing pulu o gubat a makabuklat ampong masalilung bagya. Mabilis yang tutubu karatang ning kauran, at mikaka bulung yang alus mangabilug, at deti, tutukyan dong mangasanting a sampagang mangaputi ampong mabanglu, at maki dilong batal (''throats''). Maygit lang 25&nbsp; kaba deng mangaragul nang bulung, a maki sangang bulung (''leaf stem'') a miraras 46&nbsp;cm king kaba. Manga 5&nbsp;cm la lapad deng purung mangaputing sampaga, at angga lang 18 deng abe-abe kareng sangang miraras 46&nbsp;cm king kaba. Keraklan, malilyari ing pamanyampaga neng Kapaskuan, at iti tutukyan na ning pamaglual da reng ''capsule'' a berdi anggang manuling-nuling (''blackish'') a maki lapad a 25â€“30&nbsp;mm. Malalanat la reng bulung neng kaleldo.   

==Dalerayan==
* Beasley, John. 2006. ''Plants of Tropical North Queensland: the Compact Guide''. Footloose Publications, Kuranda. ISBN 1-876617-13-6.
* Fay, Michael F. and Mark W. Chase. "Resurrection of Themidaceae for the Brodiaea alliance, and Recircumscription of Alliaceae, Amaryllidaceae and Agapanthoideae." ''Taxon'', Vol. 45, No. 3. (Aug., 1996), pp.&nbsp;441-451.
* Scarth-Johnson, Vera. 2000. ''National Treasures: Flowering Plants of Cooktown and Northern Australia''. Vera Scarth-Johnson Gallery Association. ISBN 0-646-39726-5 (pbk.) ISBN 0-646-39725-7 Limited  Edition - Leather Bound.  

==Suglung palwal==
*[http://www.anbg.gov.au/gnp/gnp14/proiphys-genus.html The genus Proiphus]

[[Category:Flora of Queensland]]
[[Category:Amaryllidoideae]]
[[Category:Asparagales of Australia]]

[[en:Proiphys amboinensis]]
[[fr:Proiphys ambionensis]]
