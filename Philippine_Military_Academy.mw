Ing '''Philippine Military Academy (PMA)''' ya pin ing eskuela nung nu la magaral deng maging opisial ning [[Armed Forces of the Philippines|Ukbung Makisandata ning Filipinas]] (Armed Forces of the Philippines]]. Mitatag ya antimong  '''Officer's School of the Philippine Constabulary''' (Pipagaralan da reng Maging Opisial ning Constabulariu ning Filipinas) kanitang [[Febrero 17]], [[1905]] king [[Intramuros]], [[Manila]], dapot miyalis ya king [[Baguio Lakanbalen]] anyang [[Setiembre 1]], [[1908]].

==Amlat==
Malyari yang tukyan ing amlat ning Philippine Military Academy king '''Academia Militar''' a mitatag kanitang [[Octubre 25]], [[1898]] king [[Malolos]], [[Bulacan]]. I General [[Emilio Aguinaldo]], ing pamuntuk ning bayung republika, ing mitatag king '''Academia''', lalon da antimong institusion a sanayan kareng maging opisial ning ukbu makasandata. Sadya lang kayanib ning Guardia Civil a Castila deng keraklan kareng tuturu king pipagaralan a iti, a pinili ning kapamahalan bang turu kareng sundalus a Filipinu. Misara ya kanitang [[Enero 20]], 1899 anyang milablab ing laban da reng Americanu ampong Filipinu.

Mitatag ya ing metung a Eskuela da reng Opisial ning Philippine Constabulary ketang [[Febrero 17]], [[1905]] kilub ning Intramuros. Miyalis ya iti king Baguio anyang [[Setiembre 01]], [[1908]]. Agpang king '''Act No. 3496''' ning Legislatura ning Filipinas, a mipasar anyang [[Setiembre 08]], [[1926]], miyalilan ya king '''Philippine Constabulary Academy''' ing lagyu na niti, at mekaba la reng kursu manibat king siyam a bulan angga king atlung banwa.    

Anyang mipasar ya ing '''National Defense Act'''  (Leyi king Pamamingwa ning Bansa) anyang [[Diciembre 21]], [[1936]], pormal yang mitikdo ing Philippine Military Academy, a mipaintulutang magkalub king titulung Bachelor of Science kayari da reng kursung apat a banwa.

Anyang mikalabkab ing [[World War II]], megulung ing pamagsane, maranun dong pepayarian deng klasing [[1942]] ampong [[1943]], at peparala do reti bang lumaban king Bataan ampo reng aliwang lakanbalen o siudad ning Filipinas. Dakal kareng kayanakan a opisial a reti ing mete anyang gera. 

Kaybat ning gera, mibusni yang pasibayu ing Academy anyang [[Mayo 5]], [[1947]], king '''Camp Henry T. Allen'''. Nanupata, uling mangaylangan yang mas maragul a lugal a gabun a pipagmartsan, miyalis ya king salukuyan nang tatalakaran king Fort Del Pilar, Loakan, manga apulung kilometru manibat king sentru ning Baguio. <ref> Pepalagyuan neng Raymundo Luna (a kayabe na king obrang Presidenti Fidel Ramos) a '''''Fort Del Pilar'''''.</ref>  ing bayung lugal ning Academy. Anyang dekadang 1960, uling mangaylangan lang sundalus a mas balansi belwan ampong kauryan, digdagan do reng kursung tungkul king sociedad ampong humanidades (pamagaral kareng tau).

Megi yang makabaldugang banwa ing [[1993]], ing banua nung kapilan la tinanggap babaing kadeti, at mitutuk la king metung a sanga (specialization) agpang king luban dang dake ning ukbung makisandata.

==Suglung palual==
*[http://www.pma.ph/ Philippine Military Academy Official website]
*[http://www.angelfire.com/trek/nevcal/mainpage.html PMA unofficial web site]
*[http://www.pma40.com Philippine Military Academy Class of 1940 "The Pioneer Class"]
*[http://www.pma99.com/ Philippine Military Academy Masikhay Class of 1999 Official Website]
*[http://www.baguio.gov.ph/ Official website of Baguio City]

[[Category:Educational institutions established in 1905]]
[[Category:State universities and colleges in the Philippines]]
[[Category:Military academies]]
[[Category:Department of National Defense (Philippines)]]

[[cbk-zam:Academia Militar de Filipinas]]
[[en:Philippine Military Academy]]
[[es:Academia Militar de Filipinas]]
[[la:Academia Militaris Philippinensis]]
[[nl:Philippine Military Academy]]
