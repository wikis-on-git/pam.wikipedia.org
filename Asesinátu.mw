Ing '''asesinátu''' u '''magnisidiu''' ya ing pagpate king metung a táung konsiderádung bala karing interes na ning aliwâ king [[polítika]]. Ing biktima ne ning asesinátu ing áus kaya '''asesinádu'''.

==King kawatásan==
"Ninoy Aquino" ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

Ginulis antimong kildap a miglate,<BR>
Ing balitang baryung biglang mengulate:<BR>
Y [[Ninoy Aquino]] tane makarate<BR>
King karsel nang maskup, malapit nyang mate!

Malapit nyang mate, mapatlud inawa<BR>
Ing talapamingua na ning demokrasya;<BR>
Gobyernung Dictador uling titulan na<BR>
Dekap de at kilung king bayang magdusa.

Uyab na pin nitang dusang milalalu<BR>
Inia makanian yang pane saskup salu;<BR>
Ngara ding linawe tin yang sakit  pusu<BR>
Alang makasabing akua nang milapsu.

Milapsu ya man mo king sakit a sutil<BR>
Ala nemang ligtas karing paka-baril;<BR>
Ing korte Militar bininyag neng taksil<BR>
A dapat mabite king depat nang sawil!

Subali kaniti, maina ne katawan<BR>
Pabulan na maiguit ing eya mamangan;<BR>
Antimong protesta king kapanyupilan<BR>
Tintu na king lub na king ali ne mangan!

Kealimbawa na magmalun a ayup<BR>
Bisa yang milaya king jaulang  maskup;<BR>
Bisa yang dalakit king bayung lupalup<BR>
Karin, nung nu ing Dios  yang Aring sasakup.

O king kaladua na ninung magpalaya?<BR>
Ing saket ?  Ing bite ? o ing danup kaya?<BR>
Maski sanu karen ngaring mapanula<BR>
Y Ninoy mate yang alang panga-kabla.

Ing akalinguan da dening mapanunggue<BR>
king ing kamatayan misteryu yang bague;<BR>
kapilan? Nukarin? Makananung adle?<BR>
Ing Guinung Miglalang ya mung makimale.

Oini pin ing tanda: mekabulad na mu<BR>
Mipaintulutan yang paulu ne pamu;<BR>
Ken ne peka-lasan ing malating subu<BR>
Kena na king labi ning mutyang kasuyu.

At  pepaulu ya king aliwang bansa<BR>
Migdatun ya Boston angga king sikan  ya;<BR>
kabud menumbalik ing sadyang gilas na<BR>
Mine yang minuli king bansang tibuan na.

King labuad nang tibuan ustu yang midalpak<BR>
Iniang barilan de ding alang patawak;<BR>
King pangamate na balen ya ing kiniak,<BR>
Balen yang mig-alsang  linaban king dawak.

Bakit eya mete king karsel a maskup?<BR>
Bakit ene pete ning salu nang saskup?<BR>
Bakit ere pete  dening mapanyakup?<BR>
Bakit ene pete ning milalung  danup?

Atin Dios! Atin Dios! Ing Dios Ya ing  Ari<BR>
Ya at Ya mu kabud mipamintuan  buri.<BR>
Mekad kaburian na king ing taung budni<BR>
Y Ninoy Aquino, mate yang bayani.
{{stub}}

{{DEFAULTSORT:Asesinatu}}
[[Category:Omisidiu]]
