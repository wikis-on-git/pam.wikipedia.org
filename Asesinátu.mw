Ninoy Aquino
Neng:Renato B. Alzadon


Ginulis antimong kildap a miglate,<BR>
Ing balitang baryung biglang mengulate:<BR>
Y Ninoy Aquino tane makarate<BR>
King karsel nang maskup, malapit nyang mate!<BR>

Malapit nyang mate, mapatlud inawa<BR>
Ing talapamingua na ning demokrasya;<BR>
Gobyernung Dictador uling titulan na<BR>
Dekap de at kilung king bayang magdusa.<BR>

Uyab na pin nitang dusang milalalu<BR>
Inia makanian yang pane saskup salu;<BR>
Ngara ding linawe tin yang sakit  pusu<BR>
Alang makasabing akua nang milapsu.<BR>

Milapsu ya man mo king sakit a sutil<BR>
Ala nemang ligtas karing paka-baril;<BR>
Ing korte Militar bininyag neng taksil<BR>
A dapat mabite king depat nang sawil!<BR>

Subali kaniti, maina ne katawan<BR>
Pabulan na maiguit ing eya mamangan;<BR>
Antimong protesta king kapanyupilan<BR>
Tintu na king lub na king ali ne mangan<BR>!

Kealimbawa na magmalun a ayup<BR>
Bisa yang milaya king jaulang  maskup;<BR>
Bisa yang dalakit king bayung lupalup<BR>
Karin, nung nu ing Dios  yang Aring sasakup.<BR>

O king kaladua na ninung magpalaya?<BR>
Ing saket ?  Ing bite ? o ing danup kaya?<BR>
Maski sanu karen ngaring mapanula<BR>
Y Ninoy mate yang alang panga-kabla.<BR>

Ing akalinguan da dening mapanunggue<BR>
king ing kamatayan misteryu yang bague;<BR>
kapilan? Nukarin? Makananung adle?<BR>
Ing Guinung Miglalang ya mung makimale.<BR>

Oini pin ing tanda: mekabulad na mu<BR>
Mipaintulutan yang paulu ne pamu;<BR>
Ken ne peka-lasan ing malating subu<BR>
Kena na king labi ning mutyang kasuyu.<BR>

At  pepaulu ya king aliwang bansa<BR>
Migdatun ya Boston angga king sikan  ya;<BR>
kabud menumbalik ing sadyang gilas na<BR>
Mine yang minuli king bansang tibuan na.<BR>

King labuad nang tibuan ustu yang midalpak<BR>
Iniang barilan de ding alang patawak;<BR>
King pangamate na balen ya ing kiniak,<BR>
Balen yang mig-alsang  linaban king dawak.<BR>

Bakit eya mete king karsel a maskup?<BR>
Bakit ene pete ning salu nang saskup?<BR>
Bakit ere pete  dening mapanyakup?<BR>
Bakit ene pete ning milalung  danup?<BR>

Atin Dios! Atin Dios! Ing Dios Ya ing  Ari<BR>
Ya at Ya mu kabud mipamintuan  buri.<BR>
Mekad kaburian na king ing taung budni<BR>
Y Ninoy Aquino, mate yang bayani.<BR>

[[Category:Renato Alzad√≥n]] [[Category:Kawatasan]]
