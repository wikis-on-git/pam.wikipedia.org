Ing '''sistema ning pamanakit''' o visual system yapin ing paralan nung makananu 
tamung [[:en:visual perception|manakit]]. Deti ing bibilug kaniti:

* Ing [[mata]], lalu na ing [[:en:retina]]
* Ing [[nervios a makakit]] (optic nerve)
* Ing [[:en:optic chiasm]]
* Ing [[:en:optic tract]]
* Ing [[:en:lateral geniculate nucleus]]
* Ding [[:en:optic radiations]]
* Ing [[visual cortex]]

Ing obra na ning sistema ning pamanakit, yapin ing ilikas (interpret) ya ing 
metung a larawan ning paligid a patag o atyu king adwang dimension, ba yang 
maging larawan a kikimut, de kolor at atyu king atlung dimension.

Keraklan, lalarawan ne ning artikulung iti ing sistema ra king pamanakit deng 
[[:en:mammal]], dapot e la marayu kaniti reng sistema da reng aliwang “mangátas” 
a animal.

<table align=right cellspacing=5 width=1><tr><td>[[Image:eye-diagram.png]]<br> 
<small>''Babaligtara’ne ning lenti ing sála at po-project ne king retina; 
pekamasikan ing epektu ning sálang asul (iro) kareng blue-attuned cone cells, e 
anti kareng yellow/red-attuned cone cells.''</small></td></tr></table>
==Ing mata==

Metung yang komplikadung antimong makinang biological ing [[mata]], at sasabyan 
da reng [[:en:irreducible complexity|aliwang]] metung yang  
[[:en:miracle|milagru]] iti.

Kalub ning salá king mata, dadalan ya iti king [[:en:cornea]] ampo king 
[[telatau]] (pupil) (a panibalan ning [[Iris (anatomy)|iris]]) o matuling ning 
mata, at iti re[[:en:refracted|refract|]] ne ning [[:en:lens (vision)|lenti]].  
Babaligtara’ne ning lenti ing aslag at po-project ne ing larawan king 
[[retina]].

Ing [[retina]] bibilugan de reng dakal a [[photoreceptor]] cells a maki bukud a 
molecule a protina: ing [[photopigment]] a awsan dang [[rhodopsin]].  Istung 
mituran yang [[photon]] (malatiktik a pekabutil ning sála) ing rhodopsin, 
magparla yang sinyal king cell; kabang darakal la reng photon a tutud, lalu yang 
sisikan ing sinyal.  Kareng aliwang animal, antimo kareng tau, atin lang cone 
opsin molecule deng [[cone cell]], a makatutuk (attuned) king partikular a 
[[wavelength]] ning sála; alimbawa, nung makatutuk yang dili ing [[opsin]] ning 
blue cone cell king sálang maki wavelength a asul, at yagyag (salangyan o 
“stimulate”) ne ning sálang maki blue wavelength iti, samantalang bagya mu ing 
pamiyagyag na ning sálang maki blue wavelength kareng yellow-red cone cell.  Uli 
na niti, lang makilala deng myayaliwang kule.     

==Ing nervios a makakit (optic nerve)==

[[Image:Fg235 1.gif|right|thumb|Pamanagus ning impormasyon manibat kareng 
[[mata]] (babo), a misasagana o sasalapung king [[optic chiasm]]a, nung nu 
miyayabe ing impormasyun ning wanan ampong kayling mata king [[optic tract]]; 
ampo ing pamanyamasan kareng sapin (layering) kareng matatanggap a larawan ibat 
king wanan ampong kayling mata king [[lateral geniculate nucleus]]]]
Kaybat ning bagyang pamag-process, (a keraklan maki kaugnayan kareng color 
boundary o angganan da reng kule), midadala ing impormasyun tungkul king larawan 
king utak kapamilata’ning nervios a makakit [[nervios a makakit]] (optic nerve).  
Kareng tau, ing nervios a makakit mu kabud ing sistema ning panamdam (sensory 
system) a diretsung makatuglung king utak, at e dadalan king [[Medulla 
oblongata|medulla]], uling kaylangan yang malagwang i-process ing komplikadung 
biswal (akakit) a impormasyun. 

==Ing optic chiasm==

Misasagana la at misasalapung deng nervios a makakit king [[optic chiasm]], a 
atyu king katatalakaran (base) ning [[frontal lobe]] ning utak.  Karas keni, 
miyayabe ing impormasyun kareng adwang mata, at mababangal agpang king [[field 
of view]] o larangan ning akakit o bista.  Mipaparla la kareng kaparis dang 
kayli ampong wanang bangal ning [[utak]] deng kapitnang field of view (wanan 
ampong kayli) (wanan king kayli at kayli king wanan, uling maka cross wire ya 
ing utak), ba lang ma-process deti.  Agyang asahan ta yang manibala ing wanan 
nang dake o bangal ning utak ketang larawan ibat king kayling mata, at ing kayli 
nang bangal king larawan ibat king wanan a mata, ing tutu, ing wanan ning utak 
ing bala king kayli nang dake ning ''field of view'', at makanyan murin king 
kayli ning utak.      

==Ing optic tract==
[[Image:Lateral geniculate nucleus.png|left|thumb|200px|Deng anam a sapin king 
LGN]]
Dadalan king kayling [[optic tract]] ing impormasyun ibat king wanan a ''visual 
field'' (a atyu na king dake nang kayli ning utak).  Ita namang ibat king 
kayling ''visual field'', king wanan a [[optic tract]] dadalan.  Magwakas ya ing 
balang [[optic tract]] king [[lateral geniculate nucleus]] (LGN) king 
[[thalamus]].

==Ing lateral geniculate nucleus==
Ing [[lateral geniculate nucleus]] (LGN) metung yang sensory relay nucleus king 
[[thalamus]] ning utak.  Iti bibilugan de reng anam a sapin (layer) kareng 
[[tau]] at aliwa pang [[primate]] antimo reng [[macaque]].  Makaparikil la reng 
mumuna, kapat at kanam a sapin (layers 2, 3,  and 5) king impormasyun ibat king 
metung a mata, at keta no mang metung a mata deng kadwa, katlu at kalima (layers 
1, 4 and 6).  Atin yang M cells ing mumunang (1) sapin; makaparikil (correspond) 
la reti kareng M (magnocellular) cell ning optic nerve ning sumangid a mata.  
Makatuglung la murin king sumangid a mata deng kapat (4) at kanam (6) a sapin 
ning LGN, oneng deti karen lang P cells ning optic nerve.  Samantala, 
makatuglung no man kareng M cells ampong P (parvocellular) cells ning optic 
nerve ning pareung dake ning utak ning sarili rang LGN deng kadwa (2), katlu (3) 
ampong kalimang (5) sapin ning LGN.  Kasinglapad lang [[credit card]] deng anam 
a sapin ning LGN, oneng makatatlu la kakapal kesa king credit card, at makarolyu 
la reti kareng adwang mala-tulungkaba (ellipsoid); kasindagul do at kayaske ring 
adwang malating ebun ayup.  Kaybat, paparla de reng neuron o nervios ning LGN 
ing larawan king [[primary visual cortex]] (V1), a atyu king gulut nng utak 
([[caudal end]], itang dakeng bandang gulut).       

==Deng optic radiation==

[[Image:Brodmann_areas_17_18_19.png|thumb|200px|[[Visual cortex]]: V1, V2, V3, V4, V5, MT]]
Magdala lang impormasyun deng [[optic radiation]] manibat king midbrain 
[[lateral geniculate nucleus]] papunta king kapat a sapin (layer 4) ning 
[[visual cortex]]. Magparla lang sinyal deng P layer neurons ning LGN relay king 
V1 layer 4C &beta;. Den namang M layer neuron, magparla rang impormasyun king V1 
layer 4C &alpha;. Ating diretsung pamiugnayan manibat king angular position king 
[[field of view]] ning [[eye]], a tataglus king optic tract paras king metung a 
posisyun ning nervios king V1.
Karas king salapungan king V1, e ne dere-deretsu ing darlanan ning larawan; 
ating karagdagang mipanyalapung king kilub ning visual cortex.

==Ing visual cortex==
Ing [[visual cortex]] ing pekamaragul a sistema king utak ning tau, at ya ing 
maki kapakibatan king mas matas a balitang (higher level) a pamag-process ning 
larawan a akakit (visual image).  Atyu iti king kagulutan ning utak (a pepasala 
ra ketang makalarawan), king banda nang babo ning [[cerebellum]].  
Pakapanigaralan do reng pamituglung-tuglung da reng sapin (layer) nign 
[[cortex]], [[thalamus]], [[cerebellum]], [[hippocampus]], ampo reng mitatagan 
pang lugal king utak.  King salukuyan, ibat kareng pasyenting míka diperensya 
kareng kilálang lugal king utak ing balu tamu, a pakibage ra karetang gamit da o 
papil king katawan a e miyapektwan.   

===Lon la murin deti===
*[[Memory-prediction framework]]
*Martin J. Tovée ([[1996]]), ''An introduction to the visual system''. Cambridge 
University Press, ISBN 0521483395 (References, pp.180-198. Index, pp.199-202. 
202 pages.)
*[[David Marr]] ([[1982]]), ''Vision: A Computational Investigation into the 
Human Representation and Processing of Visual Information''. San Francisco: W. 
H. Freeman.
*[[David H. Hubel]] ([[1989]]), ''Eye, Brain and Vision''. New York: Scientific 
American Library.
*[[Torsten Wiesel]] and [[David H. Hubel]] ([[1963]]), "The effects of visual 
deprivation on the morphology and physiology of cell's lateral geniculate body". 
''Journal of Neurophysiology'' '''26''', 978-993.
*[http://webvision.med.utah.edu/VisualCortex.html Matthew Schmolesky, The 
Primary Visual Cortex]
*R.W. Rodiek (1988). "The Primate Retina". ''Comparative Primate Biology'' Vol. 
'''4''' of '''''Neurosciences'''''. (H.D. Steklis and J. Erwin, editors.) pp. 
203-278. New York: A.R. Liss.
{{Visual_system}}
{{Sensory_system}}

[[Category:Visual system]]

[[ar:جهاز الرؤية]]
[[ca:Sistema visual]]
[[de:Visuelles System]]
[[en:Visual system]]
[[eo:Vida sistemo]]
[[fa:فیزیولوژی دستگاه بینایی]]
[[fr:Système visuel]]
[[he:מערכת הראייה]]
[[id:Sistem penglihatan]]
[[ky:Көрүү]]
[[no:Syn]]
[[ru:Зрительная система]]
[[simple:Visual system]]
[[sv:Syn]]
[[uk:Зорова система]]
[[zh:视觉系统]]
[[zh-min-nan:Sī-kak hē-thóng]]
