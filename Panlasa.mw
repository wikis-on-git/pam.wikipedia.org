Ing '''panlasa''' ing metung kareng pekakaraniwan at maulaga kareng 
[[:en:sense]] o panamdam da reng animal.  Iti ing diretsung kabalwan king 
sangkap ning materyal, keraklan kapamilatan da ring [[chemoreceptor]] cell.  
Kawangis ne ning panlasa ing [[pamamau]], nung nukarin ne ababalu ning organismu 
ing sangkap nang chemical ning medium (ing angin) a makapadurut kaya kapamilatan 
da reng chemoreceptor.  Nung likidu ya ing medium, “lasa” murin ing paglarawan 
king dapat a iti.     

Kareng tau, ta-[[:en:sensory transduction|transduce]] de o lilikas deng 
[[:en:taste bud]] at dadalan karing atlu karing labing adwang [[cranial nerve]].  
Dadalan no ning [[facial nerve]] (VII) deng panamdaman tamung lasa manibat king 
dake ning [[dila]] adwang katlu king arap, kabang ing [[glossopharyngeal nerve]] 
(IX) naman ing magdala kareng alalasa tamung ibat king metung a katlung bandang 
gulut.  Samantala, itang metung nang sanga ning [[vagus nerve]] (X) ing magdala 
karetang alalasa tamu manibat king kagulutan ning lukib ning asbuk (oral 
cavity).  Mapo-process ya o panigobran ing impormasyun ibat kareting cranial 
nerve ketang [[:en:gustatory system]] o sistema ning pamanlasa. 

Antimong pangkabilugan a tuntunan (general rule), ing panlasa, metung yang 
piyaben-abayan at e saktung pamagtantya king pamiugnayan (interaction) da reng 
myayaliwang lasa, deng [[mayumu]], [[maslam]], [[mapait]], [[malat]] ampong 
[[:en:umami]].  E maulaga ing lugal na nitang atatakman king dila, lipat ning 
karaniwang at e ustung palage tungkul king metung a “taste map” (mapa ning 
panlasa) da reng lugal a makaparikil kareng myayaliwang lasa king dila 
[http://www.med-rz.uni-sb.de/med_fak/physiol1/LDM/chemotopic_1.htm].  Ing tutu, 
mayayakit la king mabilug a dila deng kawa-kawaning grupu da reng taste bud a 
mákakilala king balang metung kareng [[:en:basic tastes]] o pekamaulagang lasa.     

Nung mesabat ya ing kapitna ning dila at e mekaparlang impormasyun king utak 
tungkul king lasa, sabyan da reng taung medobli ing penamdaman dang lasa para 
king mayumu, maslam, malat ampong mapait. 

''See also [[Flavor]]''
''Lon ya murin ing [[:en:Flavor]]'' (lasa)

==Ing panlasa (taste) king aesthetics==  
Ing “taste” o panlasa malyari ya mu namang mangabaldugang akakit tamu’t 
panamdaman ing legwan [[:en:aesthetic]] quality, at yalis ta ya ing pisikal a 
kataya king metung a kauryan (quality o kalidad) a pangkaisipan o intelektwal. 
Magumpisa yang mangabaldugang metung a bageng pangtalimhaga (metaphorical) ing 
''panlasa'', at mangabaldugan yang mapilan a katas ning kabyasnang 
pangkalinangan o pangkultura, a malapit king konseptu ning 
[[:en:discrimination]] o pamangilala king masanting o matas a klasi.  Malyari 
yang nang munye tuntunan nung nanu ing masanting a klasi ampong e masanting a 
panlasa (good taste) at e masanting a panlasa (bad taste).  Uli na niti, malyari 
yang maging basi ning pamipitna ning sosyedad o [[:en:social division]], at yang 
panibatan ning [[cultural]] [[hierarchy]] (pamitukituki ra kátas o ranggu deng 
tau agpang king kultura).
 
Ibat ya king kalabing anam a siglu (16th century), at bunga ne ning 
[[:en:Mannerism]] da reng Italiano ing makabayung konseptu ning “panlasa”: ing 
ideyang ing “panlasa” metung yang kauryan o kalidad a e makatuglung king estilu 
(style), a ya mung magdala kaniti &mdash; nanupata, ing estilu malyari ya muring 
awsang panlasa, alimbawa ing &mdash; though the style might be designated a 
taste, such as "the [[Antiquity|Antique]] taste"&mdash; migumpisa ya kareng 
malapit kang [[:en:Pope Julius III]].  Minuna yang metupad king [[:en:Villa Giulia]] 
a mitikdo king gilid ning Roma kanitang 1551 anggang 1555.

Kanitang panaun ning [[:en:the Enlightenment]], ing “panlasa” metung ya pa 
muring kauryan a pangkabilugan (universal), a malaring makilala king sanumang 
makabyeng kuswelu kenu mang maki balu o kasanayan king kultura.  Anyang minaliwa 
ing paglalawe (perspective) uli ning [[:en:Romanticism]], linto ya ing 
makasalungat a palageng "Beauty is in the eye of the beholder"  (atyu king 
lalawe ing legwan).  Uling makabasi ya king palage ning indibidwal ing legwan, 
para-pareu la bayat o ulaga deng myayaliwang palage nung nanu ing masanting.       
 
==Ing panlasa antimong ''metaphor'' para king karanasan ampong belwan==
Nung '''''atakman''''' me ing metung a bage, anti mu mong sinabing malyari yang 
“danasan” o “abalu” ing metung a bage kapamilata’ning pamanyuri karing kayang 
kauryan king diretsung pamakiugnayan kaniti, ba meng akilatis iti o abalu uri.   

==Lon la murin deti== 
*[[Aesthetics]]
* [[Art]]
* [[Fine art]]
* [[Visual arts and design]]
* [[Connoisseur]]
* [[Critic]] 
* [[Recommendation system]] ([[computer science]])

[[category:gustation]]
