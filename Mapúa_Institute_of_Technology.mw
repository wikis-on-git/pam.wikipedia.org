{{Infobox University |
 name = Mapúa Institute of Technology |
 image = [[Image:Mapua_logo2.jpg|150px]] |
 motto = Mabyasa, Tumuklas, Maglalang (Learn, Discover, Create) |
 established = [[1925]] |
 type = [[Private school|Privadu]], alang secta, palakad ne ning Yuchengco Group of Companies|
 president = Dr. Reynaldo B. Vea |
 city = [[Intramuros]] |
 state = [[Menila]] |
 country = [[Filipinas]] |
 undergrad = Manga 15,000|
 faculty = Manga 800|
 campus = Intramuros Campus: 17,996.7 m² |
 free_label = Imno |
 free = Alma Mater Theme |
 mascot = Cardinal |
 colors = Malutu (cardinal) ampong gintu|
 nickname = [[Image:Cardinals_sm.jpg|25px]] [[Mapua Cardinals]]|
 affiliations = [[National Collegiate Athletic Association (Philippines)|NCAA]], [[Intramuros Consortium]] |
 website = [http://www.mapua.edu.ph  www.mapua.edu.ph]
}}

Ing '''Mapúa Institute of Technology''' ('''MIT''', '''Mapúa Tech''' o kabud namu '''Mapúa''') metung yang instituciong privadu at alang secta (nonsectarian) king [[Intramuros]], [[Menila]]. Tetag neng Don [[Tomás Mapúa]] kanitang [[1925]]. Matas ing paglalawe ra kaniti antimong pikukwanan ingenieru ampong “topnotcher” (manikwang pekamatas a marca) king board examination king ingenieria (engineering). Ing Mapúa ing minunang pipagaralan a pepalyari ketang calendariung academicung maki apat a dake (four-term), lipat ning adwa (o neng kayi, atlu) king Filipinas. Anyang [[2006]], atin lang kapabalwan king lalam (footnote) a  "''Malayan Colleges operating under the name of Mapúa Institute of Technology''" (Malayan Colleges a palakad lalam ning lagyung of Mapúa Institute of Technology) antimong tanda ning pamipalyari da ring talapanibala ketang pamanaliling lagyu.

==Amlat==
===Ding Milyari Ketang Minuna===
Tetag neng Don [[Tomás Mapúa]], a miyari king [[Cornell University]] at ing minunang arquitectung Filipinu licenciadu, ing Instituto. Anyang mumuna, deta mung cursung Arquitectura ampong Ingenieria Civil ing yampang ning Instituto kareng talapagaral o estudianting magobra neng aldo at magaral neng bengi. Walu la mung pulu (80) deng magaral, at labi lang adwa deng talaturu kanita, a magclasi ketang gusaling pang-comerciung upahan da king Carriedo, [[w|Quiapo, Manila|Quiapo, Menila]]. Kanitang 1928, mitatag ya ing Mapúa High School, at anyang 1930, mikyabe ya ing Mapúa king [[National Collegiate Athletic Association (Philippines)|National Collegiate Athletic Association]] antimong [[Mapua Cardinals]].

===Kadwang Gerang Pangkabilugan at Kaybat Na Niti===
Anyang [[w:World War II|Kadwang Gerang Pangkabilugan]], ginamit deng garrison ing Instituto deng sundalus a Japon anyang sasakupan de ing Menila, at mituknang ing clasi. Denasan ning Instituto ing kasakitan anyang mabilug a panaun ning gera uling mituknang ing pamagpursigi nang isundu ing pamagaral da reng estudianti, at mepilitan yang payaryan lang maranun deng senior. Ketang 1945 lubus ing pangasira ning Instituto ketang panaun ning pangatimawa (libeeration). Kayabe ya king planung pasibayung pamagpasikan ing pamanyali ketang sadyang De Luxe Fashion School king Doroteo Jose, nung nu ya mibili ng departamentung secundaria (high school department) kanitang [[1948]]. Anyang [[1951]], Mekasali yang kapirasung gabun ing familiang Mapúa king ''La Corporacion Fransicana'', nung nu ya makatikdo ing salukuyan a Intramuros Campus. Mibuklat ya kanitang [[1956]] ing campus, at miyari ing pamanalakad kareng gusali kanitang [[1963]]. Miyalis la ngan king Intramuros Campus deng eganaganang cursung pang-colegiu king Doroteo Jose Campus ketang [[1973]]. Mete ya i Don [[Tomás Mapúa]] ketang [[December 22]], [[1965]], at minalili ya antimong pamuntuk ing kayang anak, i Don Óscar Mapúa, anggang mete ya kanitang [[1998]].

Mekilala ya antimong manimunang pipagaralan king ingenieria king bansa ing Instituto king lalam ning pamanibala nang Don Tomás Mapúa ampo ing kayang anak, i Óscar Mapúa. Ketang panaun a ita, banwa-banwa yang manikwa kareng apulung pekamatas at pati adwang pulung pekamatas kareng keraklan kareng board exam king arquitectura ampng ingenieria. Ya murin ing dakal dili mipapasar kareng board exam kareng escuela king arquitectura at detang myayaliwang larangan ning ingenieria.

===Ing Kapanibalan a Yuchengco===
Ing anak nang Don Óscar Mapúa, i Arquitectu Oscar Mapúa Jr., ing menibala king kayang katungkulan angga kanitang Diciembri [[1999]], anyang inalis ne ning familia Mapúa ing instituto king Yuchengco Group of Companies (YGC) a tatalnan nang Ambassador Alfonso T. Yuchengco, at i Dr. Reynaldo B. Vea ing mepiling pamuntuk. Kanitang 2002, uling king kakulangan king lugal, mesali ya ing matwang gusaling RCBC king Makati, at iti ing gewa rang Mapúa Makati Campus, nung nu ya miyalis ing School of Information Technology. Mitatag ya ing metung a suli ning School of IT, ing '''Mapúa IT Center'''. Miyayampang yang adwang banwang diploma program ing MITC bang manikwang associate degree, a papunta kareng cursung bachelor’s degree (apat a banwa) ning Mapúa  king metung a ladderized program. Minalis ya manibat king sistemang semestral papunta king sistemang Quarterm ing Mapúa. Samantala, misara ya ing Mapúa High School, uling mangalugi ya.

===Ing Controversiang Malayan===
Kanitang [[w:February 10]],[[2005]], pepabalu ning administraciun ing planung alilan ya lagyu king [[Malayan University]] ing instituto kayabe king planung itas ya king kabilyan a universidad iti. Nanupata, kabang panayan deng matanggap a universidad, "Malayan Colleges" pamu ing magamit, at manatili ya ing lagyung "Mapúa Institute of Technology" kareng Colegiu ning [[w:Engineering|Ingenieria]], [[w:Architecture|Arquitectura]] ampong [[w:Information Technology|IT]]. E meging katanggap-tanggap kareng magaral ampong alumni iting kapasyan a iti. Mitipun la king kilwal ning campus king Dalang Muralla king Intramuros deng talapagaral a makasulud matuling a kamiseta antimong protesta kaniting planu ning administraciun, ampo ing karelang e pamangunsulta o pamanyad pamalak kareng talapagaral. Mibansagan yang protestang "Black Valentine" king amlat ning Mapúa iting milyari. Lipat ning pangimut da reng talapagaral, talaturu ampong alumni laban king kapasyan, tengwanan ne ning Board of Trustees ampo ing [[Commission on Higher Education|CHED]]  ing pamanaliling lagyu, a papalyari da king malapit a paytungulan.  
 
===Deng bayung milyari===
Biklat ne ning Mapúa ing San Lorenzo Ruiz School of Health Sciences at miyampang yang cursu king Nursing king Makati Campus anyang Julio [[2004]]. Ketang [[2005]], miyari ing contrata ning Mapúa High School king Doroteo Jose, at misara ya iti anyang Marsu. Inumpisan ne ning Mapúa Institute of Technology ing bayung [[Malayan High School of Science]] king [[w:Pandacan, Manila|Pandacan, Menila]], a mibusni anyang Junio [[2006]], at agpang king planu, dinan nong ulaga deng programang makaugne king ciencia ampong tecnologia. Migumpisa yang miyampang programa king Psicologia ing Intramuros Campus, kabang inumpisan no ning Makati Campus deng Pamanibalang Negociu (Business Administration) ampong Accountancy anyang 2005, ampong Pamanibala kareng Hotel ampong Restoran (Hotel and Restaurant Management) anyang 2006.

 [[Image:Mapua-intramuros.jpg|right|thumb|250px|Ing Mapúa Intramuros Campus]]

==Ing New Builder==
Ing New Builder ing oficial a pahayagan ning Mapúa Institute of Technology. Tatalnan ne ning metung a grupu da reng estudianting periodistang panibalan ning Manibalang Talapatuntun (Managing Editor) ampo ing metung a Talausuk king Talapatuntun. "The Builder" ing lagyu ning pahayagan da reng talapagaral angga king decada sesenta (1960s). Sinaguli yang meging "Avante Garde" iti anyang mumunang banwa ing decada setenta (early 1970s). Anyang mibaba ing activismu da reng estudianti kaybat ning leyi militar (martial law), mibalik ya ing pahayagan ning escuela lalam ning salukuyan nang lagyu.  

Kayabe la kareng kilalang meging kayanib ning New Builder ampo reng inalilan na deng makatuki: 

*Miguel Paala (BSCE), Editor-in-Chief - The Outstanding Mapuan (TOM) awardee
*Cesar Castro (BSChE), Editor-in-Chief - The Outstanding Mapuan (TOM) awardee
*Napoleon Gutierrez (BSMIE), Editor-in-Chief - Sports and entertainment columnist 
*Genaro Sanchez (BSECE), Editor-in-Chief - Vice President, Philippine Long Distance Company (PLDT)
*Rocky Cabañes (BSEE), Editor-in-Chief - Vice President, Starhub(Singapore)

==Deng Escuela ampo reng Karelang Cursu==
===Intramuros Campus===
*'''School of Architecture and Planning, Industrial Design and the Built Environment'''
**Architecture, Industrial Design, [https://giabaogroup.vn Interior Architecture Design], Project Construction Management
*'''School of Civil Engineering and Environmental and Sanitary Engineering'''
**Civil Engineering, Environmental and Sanitary Engineering
*'''School of Chemical Engineering and Chemistry'''
**Biotechnology, Chemical Engineering, Chemistry
*'''School of Electrical Engineering, Electronics and Communications Engineering and Computer Engineering'''
**Computer Engineering, Electrical Engineering, Electronics & Communications Engineering
*'''School of Earth and Material Science Engineering'''
**Materials Science and Engineering, Geology and Geological Engineering
*'''School of Industrial Engineering and Engineering Management'''
**Engineering Management, Industrial Engineering
*'''School of Mechanical Engineering'''
**Mechanical Engineering
*'''School of Languages, Humanities and Social Sciences'''
**AB Psychology, BS Psychology

===Makati Campus===
*'''School of Information Technology'''
**Computer Science, Information Management, Information Technology 
*'''San Lorenzo Ruiz School of Health Sciences'''
**Nursing 
*'''Enrique T. Yuchengco School of Business & Management'''
**Accountancy, Business Administration, Hotel and Restaurant Management

===Mapúa IT Center===
*Associate in Digital Arts and Design
*Associate in Management Systems Technology
*Associate in Information Systems
*Associate in Network Technology

==Notable Mapúans==
==Deng Kilalang Miyari king Mapúa==
====Educacion====
*[[Alfredo Ang]], (BSCE)- Professor Emeritus of Civil Engineering; University of Illinois at Urbana-Champaign and University of California at Irvine
*[[Leon Chua]], (BSEE)- Professor at the University of California at Berkeley, 2005 IEEE Gustav Robert Kirchhoff Awardee
*[[Lee Seng Lip]], (BSCE)- Professor and Head of the Department of Civil Engineering, National University of Singapore (NUS)
*[[Ricardo Pama]], (BSCE)- Former Vice President of the Asian Institute of Technology (AIT) in Bangkok, Thailand and now President of Angeles University Foundation
*[[Demetrio Quirino]], (HS)- Founder of the Technological Institute of the Philippines (TIP)
*[[Francis Yu]], (BSEE)- Professor Emeritus of electrical engineering , Pennsylvania State University, University of Michigan and Wayne State University.

====Arquitectura====
*[[Pablo Antonio]] - National Artist for Architecture
*[[Lor Calma]] - Founder, [http://www.lorcalma.com Lor Calma Design, Inc.]
*[[William Coscolluela]] - PIA Gold Medal of Merit awardee
*[[Manuel Go]] - prominent architect
*[[Jose Mañosa]] - prominent architect
*[[Rogelio Villarosa]] - PIA Gold Medal of Merit awardee

====Negociu ampong Industria====
*[[Antonio Abacan, Jr.]], (BSBA)- President of [[Metrobank]]
*[[Arnel Aranas]], (MIE)- President of American Standard (Philippines)
*[[Nilo Cruz]], (BSIE)- President of [[Hewlett-Packard]] (Philippines)
*[[Amaury Gutierrez]], (BSME)- President of Caltex (Philippines)
*[[Ismael Maningas]], (BSBA)- President of Fujitsu (Philippines)
*[[Conrado del Rosario]], (BSEE)- President of National Power Corporation (Napocor)
*[[Eliseo Santiago]], (BSME)- President of Pilipinas [[Royal Dutch Shell|Shell]] Petroleum Corporation
*[[Alfonso Supetran]], (BSChE)- Founder of ACS Manufacturing Corporation makers of Pride Laundry Detergent, Unique Toothpaste, Star Wax floorwax
*[[Arthur Tan]], (BSECE)- President of Integrated Micro Devices [[IMD]]
*[[Oscar de Venecia]], (BSCE)- Chief Executive Officer of Basic Consolidated
*[[Angelito Villanueva]], (BSBA)- Chairman of the Board of BancNet
*[[Rumpai Sukhyanga, (BSME) - President of ALCAN-Strongpack Thailand
*[[Cora Cunanan Sukhyanga, (BSArch) - Editor, Nation Multimedia (Thailand), Thailand Tatler

====Pamaglimbang (Entertainment)====
*[[Renato "Compañero" Cayetano]], (HS) - Lawyer, media personality and Former Senator
*[[Ricky Davao]], (BSMIE) - Movie, television and stage actor 
*[[Napoleon Gutierrez]], (BSMIE) - Entertainment and sports columnist 

====Pamanyuyung king Kapamahalan (Government Service)====
*[[Jesus Acordo]], (BSEE)- Commissioner, Energy Regulatory Commission
*[[Manuel Bonoan]], (BSCE)- Undersecretary, Department of Public Works and Highways
*[[Bayani Fernando]], (BSME)- Talapamuntuk ning [[Metropolitan Manila Development Authority]]
*[[Juanito Ferrer]], (BSCE)- Sadyang Kalihim, Department of Public Works and Highways
*[[Edmundo Mir]], (BSCE)- Undersecretary, Department of Public Works and Highways
*[[Evelyn Pantig]], (BSCE)- Undersecretary, Department of Tourism
*[[Romulo del Rosario]], (BSCE)- Former Undersecretary, Department of Public Works and Highways
*[[Jose Valdecanas]], (BSCE)- Undersecretary, Department of Transportation and Communications
*[[Geronimo Velasco]], (BSME)- Sadyang Ministru (Kalihim), Department of Energy

====Pulitica====
*[[Benjamin Alonso]], (BSCE) - Vice-Governador ning Bataan
*[[Agapito "Butz" Aquino]], (BSEE) - Sadyang Senator at ngeni Congresista, brother of Ninoy Aquino
*[[Renato Cayetano]], (HS) - Abugadu, media personality ampong sadyang Senador
*[[Joseph Estrada]], (HS)- Sadyang Alcaldi, Senador at Pamuntuk ning Filipinas 
*[[Carlito Marquez]], (BSChE) - Governador of Aklan
*[[Arturo Tolentino]], (HS)- Sadyang Congresista, Senador, Pamuntuk ning Senadu, at Tinagal a Kadwang Pamuntuk ning Filipinas
*[[Celso Valdecanas]], (BSCE) - Alcaldi ning Balanga, Bataan
*[[Manuel Villar]], (HS) - Matagumpeng negocianti, Senador, at Pamuntuk ning Senadu

====Ciencia ampong Tecnologia====
*[[Diosdado Banatao]], (BSEE)- Mitátag king [[S3 Graphics|S3 Graphics, Ltd.]] Tuturing deng "Bill Gates ning Filipinas" <ref>[http://www.mapua.edu.ph/viewbook2006/home.asp?pnum=p05 Mapua Viewbook 2006: Outstanding Alumni Page 2], [http://www.mapua.edu.ph mapua.edu.ph], Accessed [[March 20]], [[2007]]</ref>
*[[Eduardo San Juan]], (BSME)- Ya ing mekaisip king diseniu ning lunar rover mock-up model a gagamit kareng materialis a gawa king bale<ref>[http://www.mapua.edu.ph/viewbook2006/home.asp?pnum=p04 Mapua Viewbook 2006: Outstanding Alumni Page 1], [http://www.mapua.edu.ph mapua.edu.ph], Accessed [[March 20]], [[2007]]</ref>. Ing mismung [[w:Lunar Rover]] diniseniu ne ning Boeing ampo ning Delco. program<ref>[http://hownow.brownpau.com/archives/2007/02/the_lunar_rover_and_eduardo_san_juan/]</ref>. 
*[[William Torres]], (BSCE)- Pipumpunan ning Internet king Filipinas (Grandfather of Philippine Internet).<ref name="alumni"/>
*[[Arturo Alcaraz]], (BSMining)- Kilalang expertu king geothermal energy at tinanggap king Ramon Magsaysay Award (Ing Nobel Prize ning Asia) ketang 1982

====Pasiknangan====
*[[Emilio Achacoso]] – Kayanib king 1960 Olympic team king basketball
*[[Carlos Badion]] – Kayabe karing 1956 ampong 1960 Olympic teams, MVP ning [[FIBA Asia Championship|1960 Asian Basketball Confederation Championship]] at miyabe king Philippine basketball hall of fame
*[[Joel Banal]], (BSMIE) - Sadyang basketball coach ning [[Mapua Cardinals]]-NCAA champion teams ketang 1991 ampong 1992, ampo ing [[Ateneo Blue Eagles]]-UAAP champion team ning 2002
*[[Fortunato "Atoy" Co]], (BSChE) - [[Philippine Basketball Association]] (PBA)'s [[Philippine Basketball Association Most Valuable Player award|MVP]], kayanib king 1972 Olympic team, Asian Basketball conference champion team, ampo ing mayalamat a (legendary) [[Crispa Redmanizers]].
*[[Freddie Hubalde]], [[Philippine Basketball Association]] (PBA) [[Philippine Basketball Association Most Valuable Player award|MVP]], kayanib king mayalamat a [[Crispa Redmanizers]].
*[[Renato Naranja]] – Kayanib king 1972 Olympic team king chess 
*[[Alvin Patrimonio]], (BSCE) -  [[Philippine Basketball Association]] mekatapat a (PBA) [[Philippine Basketball Association Most Valuable Player award|MVP]].
*[[Claro Pellosis]] -  Kayanib king 1936 Olympic team king track and field. 
*[[Salvador "Bong" Ramos]], (BSMIE) - Sadyang coach ning Indonesian national basketball team 
*[["Tacing" Tanquintic]] - Ing original at minunang "King Cardinal" a migdala king MIT team king mumuna nang diling corona king basketball king NCAA kanitang 1940 
*[[Manny Tolentino]] – Kayanib king 1984 Olympic team king lawn tennis
*[[Simeon Toribio]] – Kayanib karing 1928 ampong 1936 teams at sinambut medaliang tansu (Olympic bronze medal) king track and field  
*[[Eugene Torre]], (BSBA) – Ing mumunang chess Grand Master ning Asia at kayanib king 1972 Olympic team

==Pikwanan==
<div class="references-small">
<references/>
</div>

==Suglung a palwal==
*[http://www.mapua.edu.ph/ Mapúa Institute of Technology]
*[http://www.mitc.com.ph/ Mapúa Information Technology Center]
*[http://www.malayanscience.net.ph/ Malayan High School of Science]

{{Intramuros Consortium}}
{{NCAAPhilippines}}

[[Category:Educational institutions established in 1925]]
[[Category:Educational institutions in Manila]]
[[Category:National Collegiate Athletic Association (Philippines)|Mapua]]
[[Category:Universities and colleges in the Philippines|Mapua]]
