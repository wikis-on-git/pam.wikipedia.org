[[Image:Polished slice of petrified wood.jpg|right|thumb|Ing libutad ning pepakintab a megiling pirasu ning batúng kaliús ibat king Arizona. Nung paragulan ya ing larawan, maliari lang akit deng bisbusan da reng insectung mebieng manga 230 miliun a banua ing milabas, aniang tauli nang dake ning panaung [[Triassic]]]]
[[Image:PetrifiedWood.jpg|right|thumb|Trosung batúng kaliús o ''petrified log'' king [[:en:Petrified Forest National Park|Petrified Forest National Park]]]]
[[Image:Polished Petrified Wood Macro.JPG|thumb|Pepakintab a batúng kaliús]]
[[Image:Petrified wood closeup 2.jpg|right|thumb|Pepakintab a pirasu ning batúng kaliús]]
[[Image:Petrified Forest National Park Wood.jpg|thumb|right|Deng trosung batúng kaliús]]
[[Image:Petrified Wood Cells.jpg|thumb|right|Ing gulis-balangkas o ''outline'' da reng cell a makalto king kapirasung batúng kaliús]]

Ing '''Batúng kaliús''', o ''petrified wood'' king Ingles (ibat kareng katayang "batú" ampong "kaliús" metung a uri ning pun dutung, ing ''[[Streblus asper]]''), metung yang clasing [[:en:fossil|fossil]]: bibilugan ne ning fossil a dutung nung nu deng eganaganang sangkap a organicu, miyalilan lang mineral (keraklang metung a [[:en:silicate|silicate]], antimo ing [[:en:quartz|quartz]]), kabang manatili ing orihinal o sadiang pangabalangkas ning dutung. Maliliari king lalam ning gabun ing procesu ning pamanalili king batú o ''petrifaction''. Mitatambunan ya king lalam ning palák (''sediment'') ing dutung, at king umpisa, e masisira iti uling king kakulangan ning [[oxygen]]. Magdalang mineral kareng [[cell]] ning tanaman ing danum a dakal melasong mineral, at kabang malalaso la reng  [[lignin]] ampong [[cellulose]] ning tanaman, ating molding gawa king batúng lalto king lipat da reti.  

Keraklan, magi yang batúng kaliús ing dutung kilub ning dinalan (100) a banua. Kailangan nang ma-''petrify'' ning sangkap a organicu bayu ya laganas a malaso.<ref>[http://www.nps.gov/pefo/faqs.htm Petrified Forest National Park - Frequently Asked Questions] from the [[U.S. National Park Service]]</ref>  

Mirinan yang miayaliwang kule ing batúng kaliús uling kareng elementung [[manganese]], [[bakal]] ampong [[:en:copper|tangsu]] king danum kabang maliliari ing procesu ning ''petrifaction''. Ala lang kule deng purung cristal a quartz, dapot nung ating misasamut a aliwang sangkap, mikaka kule lang dilo, malutu o aliwa pa deng cristal.  

Ing makatuki lista de reng elementung misasamut (''contaminating elements'') ampo deng kuleng bibie da reti:
*[[carbon]] - matuling
*[[cobalt]] - aluntian/iro (azul)
*[[chromium]] - aluntian/iro (azul)
*[[copper]] - aluntian/iro (azul)
*[[iron oxide]]s - malutu, komanggi (''brown''), ampong dilo
*[[manganese]] - malare (rosas o ''pink'')/dalandan
*[[manganese oxide]]s - matuling/dilo

Malalakuan king batúng kaliús ing orihinal nang pangabalangkas o istructura ning dutung, pati na ing sabla nang detalle, angga king lebel a microscopic. Maralas lang mayayakit deng dake antimo deng [[:en:tree ring|tree ring]] ampo reng miayaliwang ''[[:en:tissue|tissue]]''.

Maki [[:en:Mohs hardness|Mohs hardness]] yang 7 ing batúng kaliús, kapareu ning silica.

Ing batúng kaliús ing batu nang panlalawigan ning [[Alberta]], ampo ing iyas nang pang-estadu ning [[Washington]].

==Lon la murin deti==
*[[:en:Petrified palmwood]]
*''[[:en:Araucarioxylon arizonicum]]''
*[[:en:Petrified Forest of Lesvos]]

==Dalerayan==
{{reflist}}

==Suglung palual==
{{Commons|Petrified wood}}
*[http://www.aegean.gr/Petrified_Forest/NoFrames/petriforest.htm The Petrified forest of Lesvos - Protected Natural Monument]
*[http://www.novapaka.muzeum.cz/index_en.htm The Town Museum of Nová Paka]
*[http://www.mspetrifiedforest.com The Mississippi Petrified Forest]

[[Category:Prehistoric plants| Petrified]]
[[Category:Fossils]]
[[Category:Quartz varieties]]
[[Category:Provincial symbols of Alberta]]
[[Category:Symbols of Arizona]]

[[bg:Вкаменено дърво]]
[[da:Forstenet træ]]
[[de:Versteinerter Wald]]
[[en:Petrified wood]]
[[es:Bosque petrificado]]
[[fr:Bois pétrifié]]
[[id:Fosil kayu]]
[[it:Foresta fossile]]
[[nl:Versteend hout]]
[[ja:珪化木]]
[[pl:Skrzemieniałe drewno]]
[[pt:Madeira petrificada]]
[[fi:Kivettynyt puu]]
[[sv:Förstenat trä]]
[[zh:硅化木]]
