Ing '''''kāma''''' ([[Sanskritu]]: काम) burî nang sabian "awa" u "burî". King [[Budismu]] at [[Induismu]], saklo ning ''kāma'' la ring burî pára king nánumang pámagsayâng [[panamdam|sensoriu]] u atraksiong emosional u estetiku, alimbáwâ ing [[kalalangan]], terak, músika, drámang relasional u pámangan.

==King kawatásan==
Ing "Saresa" (2005) metung yang [[poema]] ning talasúlat a [[Filipinas|Filipínung]] i [[Renato Alzadón]] tungkul karing [[Saresa|seresa]].

Dakal nong tikman kung maniaman a bunga<br/>
Karing tanaman na ning kekaming mula;<br/>
Ing pekamaniaman king kakung panlasa<br/>
Yapin ing malulut a bungang Saresa.

Sakdal ya kayumu! Sakdal ya kasampat<br/>
Dalaga ya waring irugan mung tapat;<br/>
King bameng akamtan ing tangu nang ingat<br/>
King keang kamalan mangangas kang mukiat.

Nung bisa kang mupul king mayumung bunga<br/>
King pamanukyat mu maingat ka sana;<br/>
Nung bugasuk ka mu kapaklian kang sanga<br/>
Uling yang Saresa matbud yang talaga.

Karetang mumukiat a pabisu-bisu<br/>
Dakal nong melagpak king gabun menabu;<br/>
Uling yang Saresa eme apatangu<br/>
King kabugasukan at pamagpalalu.

Yang kabugasukan at gawang sapala<br/>
E mamungang mayap keti king masala;<br/>
Ugaling sapulyut at pabigla-bigla<br/>
Ing kararasan na mapait yang kalma.

Karetang makatua kanaku yang dimdam<br/>
Diparan yang payul king diwa mitanam;<br/>
Yang kanung bugasuk a kasuklam-suklam<br/>
Potang masuksuk ya at mu na kalalam.

O' ining Saresa king pakiwari ku<br/>
Tin yang babie aral kareng baintau;<br/>
Nung bisa kang magtal keng bungang mayumu<br/>
E ka   magbugasuk king pamanukyat mu.

==Ding daleráyan==
{{reflist}}

==Ding suglung palual==
*[https://www.dhammatalks.org/books/NobleStrategy/Section0009.html Trading Candy for Gold]
{{stub}}

{{DEFAULTSORT:Kama}}
[[Category:Sistemang sensorial]]
[[Category:Budismu]]
[[Category:Induismu]]
[[Category:Kapanandaman]]
