Ing '''Republika ning Filipinas''' o '''Filipinas''' a yawsan da muring Perlas ning Dayat Aslagan, metung yang [[timawa]]ng [[magsarili]]ng [[bansa]] ning [[southeast Asia|mawli-aslagang Asia]] (southeast Asia).  Maki distansya yang 1,210 km (750 mi) manibat king mainland [[:en:Asia|Asia]] at atin yang 7,107 a islang kayabe king [[:en:Malay Archipelago|Malay Archipelago]].

{{Infobox Country |
 native_name = Republika ning Filipinas |
 common_name = Filipinas |
 image_flag = Philippines flag large.png |
 image_coat = Philippine coat-of-arms.png |
 national_motto = Maka-Diyos, Makatao, Makakalikasan, at Makabansa ([[Filipino language|Tagalug]] : For the Love of God, People, Nature, and Country)'' |
 image_map = LocationPhilippines.png |
 national_anthem = ''[[Lupang Hinirang]] (Beloved Land)'' |
 official_languages = [[Filipino language|Filipino]] ([[Tagalog_language|Tagalog]]), 
[[English language|English]] |
major_regional_languages = [[Cebuano language|Cebuano]], [[Ilokano language|Ilokano]],[[Hiligaynon language|Hiligaynon]], [[Bikol language|Bikol]], [[Waray-Waray language|Waray-Waray]], [[Kapampangan language|Kapampangan]], [[Pangasinan language|Pangasinan]], [[Kinaray-a language|Kinaray-a]], [[Maranao language|Maranao]], [[Maguindanao language|Maguindanao]], [[Tausug language|Tausug]] |
 capital = [[Menila]]|latd=14|latm=35|latNS=N|longd=121|longm=0|longEW=E|
 largest_city = [[Quezon City]] |
 government_type =  [[Republika]] |
 leader_titles = [[President of the Philippines|Presidenti]]<br>[[Vice President of the Philippines|Bise Presidenti]] |
 leader_names = [[Gloria Macapagal-Arroyo]]<br>[[Noli de Castro]] |
 area = 300,000 km² |
 area_rank = 71st|
 area_magnitude = 1 E11|
 percent_water = 0.6% |
 population_estimate = 87,857,473 |
 population_estimate_year = July 2005 |
 population_estimate_rank = 12th |
 population_census = 76,498,735 |
 population_census_year = 2000 |
 population_density = 276 |
 population_density_rank = 27th |
 GDP_PPP_year = 2005 |
 GDP_PPP = $409,445 million |
 GDP_PPP_rank = 25th |
 GDP_PPP_per_capita = $4,770 |
 GDP_PPP_per_capita_rank = 107th |
 sovereignty_type = [[Independence]] |
 established_events = - Declared |
 established_dates = From [[Spain]]<br>[[June 12]], [[1898]] (official) |
 currency = [[Philippine Peso|Philippine peso]] (''pesus'') |
 currency_code = PHP |
 time_zone = [[UTC]] +8 |
 utc_offset = +8 |
 time_zone_DST = |
 utc_offset_DST = |
 cctld = [[.ph]] |
 calling_code = 63 |
 footnotes= <sup>1</sup> Agpang king Konstitusyong 1987, amanu yang opisyal ing [[Filipino language|Filipino o Tagalug]] ampo ing [[English language|Ingles]].
<p>Kadwa lang amanung opisyal kareng sarili rang rehiyon deng amanung rehiyonal.
<p>Deng [[Spanish language|Castila]] ampong [[Arabic language|Arabo]] e ro kikilalanang opisyal pero gagamitan da la king paralang "boluntaryu at opsyonal."|
}}

Kilub ning 256 a banwa, metung yang [[Spanish Empire|kolonya ning España]] 
([[1565]]-[[1821]]) ing Filipinas, at pitung pulung banwa kaybat na nita, mituring yang [[province|lalawigan ning España]] ([[1821]]-[[1898]]).  Kaybat ning [[:en:Spanish-American War|Spanish-American War]] ketang [[:en:1898|1898]], mesakup ya kareng Americanu ing Filipinas. Megi yang [[:en:United States|United States]] [[:en:unincorporated territory|unincorporated territory]] anting metung a [[commonwealth]] o mankomunidad manibat anyang [[1935]]. Migwakas ya ing panau'ning Commonwealth uling king [[:en:World War II|World War II]] o Kadwang Gerang Pangkabilugan, nung kapilan sinakup de reng Japon ing Filipinas. Akamtan ne murin ning Filipinas ing kayang katimawan a [[de facto]] kanitang Julio 4, 1946. Maragul ing impluwensya ning panaun a sinakup deng dayuan ing bansa lalu na ketang kayang [[:en:culture|kultura]] ampong [[:en:society|sosyedad]]. Makikilala ya ing bansa king impluwensya ning [[Iglesia Catolica]] ampo ing kayang masikan a [[pamana]] ibat kareng bansa ning [[albugan]]. Metung ya kareng adwang bansa king Asia nung nukarin Catolicu la keraklan deng memalen; ing [[:en:East Timor|East Timor]] itang metung.

Ing Filipinas ing manimunang bansa king Asia king panyulung kaybat ning [[World War II|Kadwang Gerang Pangkabilugan], oneng mitawli ya uling king mabagal yang masensu ing kayang ekonomya, pamangumpiska na ning gubyernu king pibandyan, laganap a korupsyon, ampong impluwensiyang neo-kolonyal. King kasalukuyan, kasantingan (moderate) ing pamanasensu ning ekonomiya, uling kareng paparla da reng dakal a Pilipinung makakalat king mabilug a yatu ampo ing daragul a industriya king [[information technology]].

Atin yang mangaragul a prublema ing bansa, kayabe ne ing pangimut ba lang mikawani reng [[Muslim]] king Mindanao, ing rebelyong kumunista ning [[New People's Army]] king kabundukan, detang e parapareung patakaran ning kapamahalan, darakal a krimen, ampong polusyon king kadayatan ampo king dalampasigan. Mágkasákit ya murin ing bansa uling king sobrang dagul a populasyon, lalu na kareng syudad uling king kakulangan king obra. Pálak na kátas niti kesa ketang kaylangan bang miyalilan (replacement rate), at anggang bayu-bayu pamu ini ing metung kareng pekamatas king Asia.   

==Amlat o Kasalesayan==
{{seemain|Amlat ning Filipinas}}

===Prehistory===

Mayayakit kareng mediskubring [[Fossil|fossil da reng tau]] a libu-libu nang banwang ating manuknangan king Filipinas. Linipat lang teteng gabun o yelu (land or ice bridges) detang kayang minunang tau, a mayayaus [[Ayta]], a menuknangan kareng mangakapal a kagubatan o kakewan da reng isla. Kalabas ning panaun, dinatang no man detang dayung magsalitang amanung Austronesian manibat king mawling China (southern China), kapamilata'ning Taiwan.
 
===Pamakitalamitam king Asia, detang kayaryan a Buddhist===
Minuna lang dinatang deng negosyanting ibat [[China]] kanitang ka-[[walung siglu]]. Uling king pamanalto da reng mangasikan a kayaryang [[Buddhist]], mika kalakal king [[Indonesia|kapulwang Indonesian]], king [[India]], [[Japon]] at [[Mawli-aslagang Asia]] o Southeast Asia. Uling king pamipate-pate da reng paksyon karetang kayaryan ning Mawli-aslagang Asia, meyna la reti, at 
mas masaguling mika impluwensya ibat king kilwal.

Samantala, ing pamikalat ning [[:en:Islam|Islam]] kapamilata'ning kalakal ampong pamag-kumberti, migdala yang negosyanti ampong misyoneru king rehiyon, antimurin king pamikalat ning [[:en:Christianity|Cristianismo]]. Minuna lang miras king [[Mindanao]] deng Arabu kanitang ka-[[:en:labing apat a siglu|labing apat a siglu]]. Anyang miratang la reng minunang tau ibat king [[:en:Europe|Europa]], a penimunan nang [[:en:Ferdinand Magellan|Ferdinand Magellan]] kanitang [[:en:1521|1521]], ating [[:en:raja|raja]] angga king [[Menila]] a malwat nang mamayad bwis kareng kayaryan king Mawli-aslagang Asia, partikular ing [[:en:Srivijaya|Imperyung Shri Vishayan]]. Nanupata, anti la mong magsarili at mabibye libri (timawa) deng isla ning kapulwan.

===Pamanyakup da reng Castila===
Bindyan de at sinakup deng tau [[:en:Spain|Espania]] ing kapulwan kanitang [[1565]], king lalam ning conquistador a ibat España, i [[Miguel López de Legaspi]], a miglayag ibat king [[New Spain]] (a ngeni [[Mexico]]) at miratang at menuknangan king [[Cebu]]. Inaus nong ''Las Islas Filipinas'' [[Ruy López de Villalobos]] deng isla ning [[Samar]] ampong [[:en:Leyte (island)|Leyte]] a pekilagyu na kang Aring [[:en:Philip II of Spain|Felipe ning España]] ketang kayang expedition a e migtagumpe kanitang 1543. Meyaus ya king dakal a lagyu ing kapulwan, kayabe ne ing Bayung Castilla (Nueva Castilla), Isla ning Albugan (Islas del Poniente), the Manilas, deng Isla nang San [[:en:Lazarus|Lazaro]] (Islas de San Lázaro), at aliwa pa. Bandang tawli, Filipinas ing inaus da king mabilug a kapulwan.

Linakad la king balang isla reng paring [[:en:Augustinian|Agustino]] ampong [[:en:Franciscan|Franciscano]] kayabe da reng sundalung Castila nung nu la mitalakad kuta, menintun [[:en:gold|gintu]], ampong [[spices]] at migdala king Cristianismo.

===Deng amun king pamanibala ning España===

E Filipinu ing paglalawe da king karelang sarili deng memalen kanitang panaun a kolonya ya pa ing Filipinas. Ing aus da karela, "Indio," o ing lagyu ning karelang lahi o grupung etnolingwistiku. Maigpit lang magpalakad deng Castila, at ini ing meging sangkan da reng pamanalsang mányad pamipante-panteng paglalawe.   

Migumpisa la reng mabayat a amun king pamanyakup da reng Castila kanitang [[1761]], anyang miyabe ya ing [[:en:Spain|España]] king [[:en:Seven Years' War|Seven Years' War]] ([[1756]-[1763]]) at migdeklara yang gera king [[:en:Great Britain|Great Britain]]. Ketang [[1762]], ikwa de reng [[:en:79th Regiment of Foot|pwersang kolonyal]] ning [[:en:British East India Company|British East India Company]] ing Menila kaybat ning metung a masipit a pamilaban. Agpang king [[Treaty of Paris (1763)|Treaty of Paris kanitang 1763]] a migwakas king gera ning [[:en:Great Britain|Britania]] laban king España ampong [[France|Francia]], misubli ya king España ing Filipinas. Nanupata, mesikan la lub deng rebelding Filipinu ketang pangasambut da reng Castila kareng British, kayabe ne i [[:en:Diego Silang|Diego Silang]], a mitabî kareng Castila king [[:en:Vigan|Vigan]], metung a balen a atyu king bebe dagat. 

Uling abala la king pamakilaban kareng British ampong rebeldi deng Castila kanitang Seven Years War, e ra apatuknang ing pamag-raid da reng [[:en:Moro|Moru]] ning Mawli kareng komunidad a Cristianu king [[:en:Visayan Islands|Visayas]] ampo king [[:en:Luzon|Luzon]]. Libu-libu la reng Cristianung dekap da at gewang alipan, at anggang miyari ya ing siglu maragul ya pa muring prublema ining pamag-raid da reng Moru.

Uling masakit ya lub king e panteng paglalawe da reng Castila ing komunidad da reng Chino, masikan ing suportang binye da reti kareng British, at minambag lang talapagobra ampong armadung lalaking linaban kang [[:en:de Anda|de Anda]] king [[:en:Pampanga|Pampanga]].

===Rizal, ing Pangimut a Propaganda, ampo ing Rebolusyon===

Migumpisa yang mibuklat ing ekonomya ning kapulwan anyang [[:en:19th century|kalabingsyam a siglu]]. Meragul ya impluwensya ing metung a middle class a ambisyosu ampong makabansa, nung nu la kayanib deng Filipinung megaral, Castilang mibait king Filipinas, mestisung Castila, ampo reng mestisung Chino a masikan talan king ekonomya, at uli na niti migwakas ing panaun ning lubusang pamibabo da reng Castila. Ginising no ning [[Dr. José Rizal#Legacy|Pangimut a Propaganda (Propaganda)]] king kayalang hustisya (katalarwan) ning kapamahalang kolonyal ning Espania, at minyad lang katimawan (independensya). Dekap de at beril kanitang [[:en:1896|1896]] i [[:en:Jose Rizal|Jose Rizal]], ing pekakilalang propagandista, uling king subersyon. E miglwat, memakbung ing [[:en:Philippine Revolution|Rebolusyong Filipinu]], a panimunan ning KKK (Kataastaasan at Kagalang-galangang Katipunan ng mga Anak ng Bayan) o [[:en:Katipunan|Katipunan]], metung a lihim a agumang rebolusyonaryung tinatag nang [[:en:Andres Bonifacio|Andres Bonifacio]] at kaybat sindu nang [[Emilio Aguinaldo]]. Digsu ne mu migtagumpe ing rebolusyon laban kareng Castila anyang [[:en:1896|1896]].   

Makasulat ya keng bersyong Ingles ing makatuki:
<!-- This heading is disputed. Please do not change it for the time being, it may go against Wikipedia's neutral point of view policy. Please see the talk page by clicking "discussion" above for more information -->

===Ing Kuneksyung Americanu===
Ita muring banwang ita, milaban ya ing España ampo ing [[:en:United States|America]] king [[:en:Spanish-American War|Spanish-American War]], at kaybat na niti, binye ne ning España ing Filipinas, Cuba, Guam at Puerto Rico king America kalibe ning adwang pulung milyung dolyar ketang Treaty of Paris. Uling migdeklara neng katimawan o independensya ing Filipinas kanita, migumpisa naman ing [[:en:Philippine-War|Philippine-War]] a opisyal a miyari kanitang [[:en:1901|1901]], dapot atin pa muring mapilang pamilaban anggang [[:en:1913|1913]]. Megi yang teritoryu ning American a limitadu mu katimawan king kapamahalan anggang 1935, nung kapilan megi yang Commonwealth king lalam ning America. Kanitang panaun ning Commonwealth, migparla yang delegadung e magbotu king [[:en:United States House of Representatives|United States House of Representatives]] ing Filipinas, antimo ing [[:en:District of Columbia|District of Columbia]], [[:en:Guam|Guam]], [[:en:Puerto Rico|Puerto Rico]], ampo ing [[:en:United States Virgin Islands|United States Virgin Islands]] ngeni. Bandang tawli, mipagkalub king Filipinas ing katimawan, kaybat ning pamanyakup da reng Japon kanitang [[:en:World War II|Kadwang Gerang Pangkabilugan]]. Kaybat na niti, mekaranas yang prublema kayari ning gera ing Filipinas; kagulwan kanitang panaun ning [[:en:dictatorship|diktadurya]] nang [[:en:Ferdinand Marcos|Ferdinand Marcos]], a tinabi ra kanitang [[:en:1986|1986]]; at kaybat na nita, ing malwat nang pamag-rebeldi da reng kumunista ampo ing pamangawani da reng [[Muslim]].

== Pulitika ampong ugnayang panglwal ==
{{seemain|Pulitika ning Filipinas}}

===Kapamahalang Pambansa===
Keraklan, pekituki re ing kapamahalan ning Filipinas ketang [[Government of the United States|sistemang Americano]]. Metung yang [[Republic|representative republic]], nung nu ing [[President of the Philippines|Presidenti o Pamuntuk]] yang [[:en:head of state|pamuntuk ning estadu]] ampo ning [[head of government|kapamahalan]], ampong commander-in-chief ning [[Military of the Philippines|pwersang armadu]]. Pipilinan ya ing pamuntuk king metung a eleksyon nung nukarin anam a banwa ing kayang terminu, at mamili yang [[:en:cabinet|gabineti]].       

Ing [[legislature|lehislatura]] ning Filipinas, ing [[Congress of the Philippines|Congreso]], bibilugan de ring adwang kapulungan, ing [[Senate of the Philippines|Senado]] ampo ing [[House of Representatives of 
the Philippines|Camara de Representantes]] o Mababang Kapulungan; pipilinan do reng kayanib da reng adwang kapulungan kapamilatan ning popular a botu. Adwa lang pulu't apat deng senador a maki terminung anam a banwa, kabang deng kayanib ning Camara de Representantes, e la sumobra king 250 (adwang dalan ampong limang pulu), a maki terminung atlung banwa.

Ing sanga nang pang-ukuman ning kapamahalan panibalan ne ning [[Supreme Court of the Philippines|Corte Suprema]] o Kakataskatasan a Ukuman. Iti bibilugan ne ning Chief Justic ampong labing apat a Associate Justice.

===Ugnayang panglwal===
Metung ya kareng mitátag king [[:en:United Nations|Misasanmetung a Bansa]] o United Nations ing Filipinas kanitang [[Octubre 24]], [[1945]], nung nu ya aktibung kayanib. Metung ya ring kayanib a mitátag at manimuna king [[:en:Association of Southeast Asian Nations|Association of Southeast Asian Nations]] (ASEAN) o Kapisanan da reng Bansa ning Mawli-aslagang Asia. Aktibu ya king [[:en:Asia-Pacific Economic Cooperation|Asia-Pacific Economic Cooperation]] (APEC), ampo king [[:en:Group of 24|Group of 24]]. Metung yang manimunang non-NATO ally ning [[:en:United States|America]]. 

Atin yang e pamikasundu ing Filipinas king [[:en:Taiwan|Taiwan]], [[:en:China|China]], [[:en:Vietnam|Vietnam]] at [[:en:Malaysia|Malaysia]] tungkul karing [[:en:Spratly Islands|Spratly Islands]] ampo king [[:en:Scarborough Shoal|Scarborough Shoal]] a dakal a [[:en:oil|larû]] ampong [[:en:natural gas|natural gas]], at saka king [[:en:Malaysia|Malaysia]] tungkul king [[:en:Sabah|Sabah]]. Dininan neng upaya ning Sultan ning [[:en:Sulu|Sulu]] (a tinanggap king lugal a ita anting regalu kaybat neng sinopan ing Sultan ning Brunei a lumaban king metung a pamagalsa) a kímut ba yang mibalik itang teritoryu. Angga ngeni, tatanggap ya pa muring "upa" manibat king kapamahalan ning Malaysia ing pamilya ning Sultan ning Sulu.   

''Lawan ya rin ing:'' [[:en:Foreign relations of the Philippines|Foreign relations of the Philippines]], [[:en:President of the Philippines|President of the Philippines]], [[:en:Constitution of the Philippines|Constitution of the Philippines]]

== Rehiyon ampong probinsya ==
{{seemain|Regions of the Philippines}}

Ing Filipinas bibilugan de ring kapamahalang lokal (local government units o LGU), nung nu ing [[Provinces of the Philippines|probinsya]] ing manimunang unit. Kanitang 2002, pitu lang pulu't syam deng prubinsya ning bansa. Den namang prubinsya bibilugan da la reng [[:en:Cities of the Philippines|syudad]] ampong [[:en:Philippine municipality|balen]], a bibilugan da naman deng [[:en:barangay|barangay]]. Ing barangay ing malating diling unit ning kapamahalan.   

Makagrupu la kareng labimpitung [[Regions of the Philippines|rehiyon]] deng probinsya para king malagwang pamanibala. Atin lang tanggapan a panrehiyon deng keraklan kareng sanga ning kapamahalan ba ra lang pagsilbyan deng probinsyang kayanib kareti. Ala lang sariling kapamahalan den mismung rehiyon bukud mu king [[Autonomous Region in Muslim Mindanao|Muslim Mindanao]] a maki otonomiya.  

Munta ka kareng artikulu tungkul kareng [[:en:Regions of the Philippines|rehiyon]] ampong [[Provinces of the Philippines|probinsya]] ba kang manakit mas maragul a mapa nung nu la mayayakit deng rehiyon ampong probinsya.

===Deng Rehiyon===
* [[Ilocos Region]] (Region I)
* [[Cagayan Valley]] (Region II)
* [[Central Luzon]] (Region III)
* [[CALABARZON]] (Region IV-A) '''&sup1;''' '''&sup2;'''
* [[MIMAROPA]] (Region IV-B) '''&sup1;''' '''&sup2;'''
* [[Bicol Region]] (Region V)
* [[Western Visayas]] (Region VI)
* [[Central Visayas]] (Region VII)
* [[Eastern Visayas]] (Region VIII)
* [[Zamboanga Peninsula]] (Region IX)
* [[Northern Mindanao]] (Region X)
* [[Davao Region]] (Region XI)
* [[SOCCSKSARGEN]] (Region XII) '''&sup1;'''
* [[Caraga]] (Region XIII)
* [[Autonomous Region in Muslim Mindanao]] (ARMM)
* [[Cordillera Administrative Region]] (CAR)
* [[Metro Manila|National Capital Region]] (NCR) (''Metro Manila'')

'''&sup1;''' Names are capitalized because they are [[acronym]]s, containing the names of 
the constituent provinces or cities (see [[Acronyms in the Philippines]]).

'''&sup2;''' These regions formed the former [[Southern Tagalog]] region, or Region IV.

''See also'': [[Provinces of the Philippines]], [[Major Roads of the Philippines]]

== Geografia ==
{{seemain|Geography of the Philippines}}

Metung yang [[:en:archipelago|archipelago]] o kapulwan ing Filipinas a maki 7,107 a isla. Ing kayang land area o pangkabilugan a lapad ning kayang gabun 300,000, km&sup2; ya. Atyu king pilatan ning 116° 40' ampong 126° 34' E. longitude, 
at 4° 40' ampong 21° 10' N. latitude. Painduruta'ne king aslagan ning [[:en:Philippine Sea|Philippine Sea]], king albugan ning [[:en:South China Sea|South China Sea]], at king mawli ning [[:en:Celebes Sea|Celebes Sea]]. Mayayakit ya ing [[:en:Borneo|Borneo]] mapilan a dalan a kilometru king mawli-albugan (southwest), at ing Taiwan ketang mismung kayang pangulu o norti. Ketang marayu nang mawli (south) mayakit ya ing [[:en:Moluccas|Moluccas]] ampo ing [[:en:Celebes|Celebes]], at king dane nang aslagan ning [[:en:Philippine Sea|Philippine Sea]] atyu ing [[:en:Palau|Palau]].

Keraklan, mapipitna la kareng atlung mangaragul a grupu deng isla: [[Luzon]] (Region I anggang V + NCR & CAR), [[Visayas]] (VI anggang VIII), at [[Mindanao]] (IX to XIII + ARMM). Ing manimunang daungan ning [[:en:Manila|Menila]], king [[:en:Luzon|Luzon]], ing [[:en:capital|kapitolyu]] ampo ing kadwang pekamaragul a  
[[:en:city|syudad]] kaybat ning [[:en:Quezon City|Quezon City]].

Mapali, malisangan at tropikal ing kayang [[:en:climate|klima]]. Manga 26.5° Celsius ing average a temperatura king pabanwa. 

Keraklan kareng Filipinu atlu la kikilalanan a panaun. Ing ''kaleldo'' manibat ya Marzo angga Mayo, kabang ing ''kauran'' manibat ya Junio angga Diciembre.  Ing ''panaun ning Dimla'' naman manibat Diciembre angga Febrero.

Ing "southwest monsoon" (Mayo anggang Octubre), mayayaus ya ring "abagat," kabang ing mortheast monsoon (Noviembre anggang Abril) yapin ing "amian". 

Keraklan kareng islang mabunduk sadya lang makatakap [[:en:rainforest|rainforest]] at bulkan ing karelang penibatan. Ing pekamatas a dake ning Filipinas yapin ing [[:en:Mount Apo|Mount Apo]] king Mindanao a maki kátas a 2,954 m. Dakal ing aktibu kareng [[:en:volcano|bulkan]] king bansa, alimbawa ing [[:en:Mount Pinatubo|Mount Pinatubo]]. Atyu king [[:en:typhoon|typhoon]] belt ning albugang Pacifico ing bansa, at lalabasan deng mga labingsyam a bagyu banwa-banwa. 

Uling atyu king [[:en:Pacific Ring of Fire|Pacific Ring of Fire]] ing Filipinas, marlas yang makadanas ayún ampong pamamakbung bulkan.

''See also'': [[Ecoregions of the Philippines]]

== Ekonomya ==
{{seemain|Economy of the Philippines}}

[[Image:Php_bill_20_back.jpg|300px|thumb|right|Ing Pesus o Philippine Peso ing opisyal a kwalta.]]
Kanitang [[1998]], meyna ya ing ekonomya ning Filipinas &#8212; a bibilugan ning [[:en:agriculture|agrikultura]], mayan a industrya (light industry) at serbisyung pangsuporta (support services) &#8212; uling king epektu ning [[:en:Asian financial crisis|Asian financial crisis]] (krisis king pisalapyan king Asia)  ampong e masanting a panaun (poor weather conditions). Mibagsak king 0.6% ing pamandagul ning ekonomya kanitang 1998 manibat 5% kanitang [[1997]], pero mitas ya king 3% kanitang [[1999]] at 4% anyang [[2000]]. Mengaku ya ing gubyernung isundu na ing reporma ning ekonomya ba yang mitagal ing Filipinas king pamanasensu da reng newly industrialized countries o NIC (bayung mag-industriyalisang bansa) ning [[:en:East Asia|Aslagang Asia]]. Abita'na pababa ning mabayat a utang (77% ning GDP ing utang ning kapamahalan o public debt) ing pamagpursiging samasan ya ing kabilyan ning ekonomya. Mas matas pa ing dake ning budget a makasadya para king pamamayad utang kesa ketang piyabe rang dake ding Departamentu ning Edukasyon ampong militar.   

Kayabe king planu ing pamipasanting ning [[:en:infrastructure|inprastuktura]], pamibayu king sistema ning [[:en:tax|bwis]] bang miragdagan ing panakitan ning kapamahalan, lalu pang deregulasyon ampong [[:en:privatization|privatization]] ning ekonomya, ampo ing pamipasikan king pamibuklud-buklud ning kalakal king rehiyon. Magdependi yang maragul ing ing paintungulan (prospects for the future) king kabilyan ning ekonomya da reng kayang maragul diling ka-negosyu, ing [[:en:United States|America]] ampo ing [[Japan|Japon]], pamanibalang mas maki kapakibatan, ampong tuntunan ning kapamahalan a e marlas manaliwa.

== Demographics ==
{{seemain|Demographics of the Philippines}}

"Filipino" ing pangkabilugan aus kareng memalen ning Filipinas. Kanitang mabilug a panaung kolonyal, deng Castilang mibait king Filipinas ing awsan dang "Filipinu". Anyang bandang tawli da no mu inabe deng eganaganang tau king Filipinas nanuman ing karelang lahi.

Kareng okasyun a e pormal, "Pinoy" ("Pinay" kareng bábai) ing aus da king sarili da deng Filipinu. Ibat ya ing katayang ''Pinoy'' kareng mumunang apat a letra ning ''Pilipino'' a tiglungan ning [[diminutive]] o pampalating ]] [[suffix]] ''- y''. Ing ginawa kaniting kataya ila pin deng Filipinung dinayu king America kanitang dekadang 1920, at kaybat ginamit de reng Filipino king Filipinas. Metung ya muring palayo da reng Filipino ing ''Flip''. Ini murin migumpisa ya kanitang dekada 1920. Lipat ning ala ne mang e masanting a kabaldugan kanita, bala da reng aliwang Filipinu matsura ya buring sabyan.

Agpang kareng estadistika ning kapamahalang Filipinu ampong datos ibat king sensus, keraklan (95.5%) da reng memalen, kayanib la kareng lahing magsalitang [[:en:Austronesian languages|amanung Austronesian]]. Ing maragul diling lahing e-Austronesian ila pin deng [[Chino]] (1.5%), a maragul papil king negosyu manibat pa anyang kasyam a siglu anyang minuna lang dinatang king Filipinas para king kalakal. Deta namang miyayaliwang klasing [[:en:mestizo|mistisu]], Filipino-Español, Filipino-Americano, o Filipino-Chino la man, ditak la mu, oneng maragul ing karelang papil king pulitika ampong ekonomya.

Karetang mitatagan a (1%), keraklan kareti bibilugan da reng komunidad a pangtribung [[Negrito]] manuknangan kareng mangarayung lugal king libutad da reng isla, ampo retang mas mangalating minoryang [[:en:expatriate|expatriate]]. Kayabe la keti reng [[:en:Spaniards|Español]] at aliwang [[:en:Europeans|Europeo]], [[Mexican]]o at aliwang [[:en:Latin Americans|Latin Americans]], [[North American]], [[:en:Japanese|Japon]], [[:en:Korean|Korean]]o, [[:en:East Indian|East Indian]], (Tamil ampong Sindhi), [[Arab]]o ampong [[Vietnam]]ese.

Karetang (95.5%) a kayabe kareng dakal a grupong etnolingwistiko ning bansa, keraklan kareti kayanib la kareng magsalitang labing adwang amanu. Deng maragul dili kareti ila ring [[:en:Tagalog|Tagalog]], [[Bikol language|Bikolano]], [[Waray-Waray language|Waray-Waray]], [[Kapampangan language|Kampangan]], [[Pangasinan language|Pangasinan]], [[Kinaray-a language|Kinaray-a]], [[Maranao language|Maranao]], [[Maguindanao language|Maguindanao]], ampong [[Tausug language|Tausug]]. 

Metung ya kareng bansang dakal dili myayaliwang lahi king Asia ing Filipinas. Kareting milabasan a banwa, manigobra ya ing kapamahalan bang miragdagan ing pamilupa-lupa da reti king kultura. Agyang ing Filipino ing gewa rang opisyal a amanu ning bansa, halus kaparehu ne pa murin ning Tagalug, at (24%) na mu ning populasyon ing maki tubung amanu kaniti.

King dinalán a banwa manibat anyang 1903 Census of the Philippines, meragul yang labing metung a besis ing populasyon ning bansa. Metung yang maragul a prublema ing sobrang populasyon, a misnang katas kesa king replacement rate o itang kaylangan ba yang miyalilan. E mikasundu ing kapamahalan ampo ing Iglesia Catolica kareng miyayaliwang paralan ning pamag-kontrol king populasyon - artipisyal a paralan (contraceptives, sterilization, atlwp.) laban kareng natural  (abstinence at spacing).

==Deng Amanu==
{{seemain|Languages of the Philippines}} 

Maygit lang dinalan pitumpulu deng amanung magagamit king Filipinas, at halus eganagana kareti kayabe la kareng [[Malayo-Polynesian languages|Western Malayo-Polynesian language]]s. Deng [[official languages|amanung opisyal]] ila ring 
[[Filipino language|Filipino]] (a makabasi king [[Tagalog language|Tagalog]]) ampo ing [[:en:American English|American English]].

Deng aliwang amanung [[:en:native|tubu]]ng mangaragul ilapin deti:
[[Cebuano language|Cebuano]], [[Ilocano language|Ilocano]], [[Waray-Waray language|Waray-Waray]], [[Hiligaynon language| Hiligaynon]], [[Bikol language |Bikol]], [[Kapampangan language |Kapampagan]], [[Pangasinan language |Pangasinan]], [[Kinaray-a language |Kinaray-a]], [[Maranao language |Maranao]], [[Maguindanao language| Maguinadanao]], [[Tausug language| Tausug]], ampong [[Chabacano language|Chabacano]].

Deng amanung [[:en:Foreign|dayu]] ila pin deng [[Spanish language|Castila]] kareng Español ampong komunidad a Español-Filipino, [[Chinese language|Chino]] ([[Min Nan]] (Hokkien), [[Cantonese language|Cantonese]], ampong [[Mandarin (linguistics)|Mandarin]]) kareng komunidad a Chino ampong Chino-Filipino, ampong
[[Malay language|Malay]], [[Arabu language|Arabic]], at [[Hindi]] kareng [[Muslim]] ampong [[Hindu]]. 

''Lon ya rin ing:'' [[Spanish in the Philippines]]

== Kalinangan o Kultura ==
{{seemain|Culture of the Philippines}}
Antimo ing kayang amlat (kasalesayan o history), misasamut ing tradisyon ning aslagan ampong albugan king kultura ning Filipinas. Makabasi ya iti king kultura da reng myayaliwang lahi, nung nu dakal a misamut a impluwensiyang [[:en:foreign|dayuan]]: ibat king China, Islam ampong Hinduism angga king España, Mexico at Pangulung America (North America). 


Uli ning kayang makaba at komplikadung amlat, maragul ing utang ning Filipinas kareng kaugalyan at tradisyong [[:en:Hispanic|ibat España]]. Minaliwa murin ing impluwensiyang kultural at katangian da reng keraklan a tau ngening milabasan a dinalan a banwa uling king pamakitalamitam kareng aliwang kultura, kayabe ne ing [[:en:United States of America|America]] ampo reng kasiping a bansa king [[:en:Asia|Asia]]. Ngening milabasan a mapilan a banwa, minaliwa la pamanisip ampong kaugalyan deng keraklan kareng Filipinung [[:en:urban|kareng syudad]] uling king [[:en:pop culture|pop culture]] ibat king [[:en:America|America]], [[:en:Japon|Japon]], [[:en:Hong Kong|Hong Kong]], [[:en:Taiwan|Taiwan]], [[:en:Singapore|Singapore]] ampong [[:en:China|China]].      

Manatili la pa murin karing Filipinu kareng kabundukan [[:en:Negrito|Negrito]], detang manuknangan kareng bunduk ning [[:en:Luzon|Luzon]], [[:en:Visayas|Visayas]], [[:en:Mindanao|Mindanao]] ampong aliwang mangarayung kagubatan [[:en:mangatwa|ancient]] ing kapaniwalan da reng karelang pipumpunan (ancestors) at kakawani da ing karelang sarili king makabáyung sosyedad. Aliwa ing kultura da kareng aliwang Filipinu. King paglalawe da reng aliwa, ing karelang pamibyebye ing tuneng [[:en:indigenous|tubung]] kultura ning kapulwang Filipinu. 

Karas king [[:en:nationalism|nasyonalismu]], [[:en:politics|pulitika]], at [[:en:government|kapamahalan]], mas malapit ing karakter ning Filipinas king [[:en:Latin America|Latin America]] kesa kareng kasiping nang bansa king Asia. E la kumulang deng tangkang [[coup d'état]] o pamanyamsam gubyernu ketang milabasan a adwang apulung banwa, at adwa la reng migtagumpe. Maragul ing papil ning [[:en:Roman Catholic Church|Iglesia Catolica]] king pisamban ampo king kapamahalan.

Basan la rin deti: 

*[[:en:Hispanic culture in the Philippines|Hispanic culture in the Philippines]]
*[[:en:Religion in the Philippines|Religion in the Philippines]]
*[[:en:Filipino cuisine|Filipino cuisine]]
*[[:en:List of Filipinos|List of Filipinos]]

== Panyulat o Literatura ==

Dela da reng [[:en:Spaniards|Castila]] ibat king España kanitang [[1565]] ing karelang amanu ampong cultura. Mitatag lang sistema da reng myayaliwang uri king sosyedad (class system) a makabasi king lahi, at e miglwat, pepairal de ing relihyung [[:en:Roman Catholic|Catolicu]] kareng memalen a tubung Austronesian. Linakad la kareng myayaliwang isla deng misyonerung [[:en:Augustinian|Agustinu]] ampong [[:en:Francsican|Franciscanu]], kayabe da ring sundalung Castila, a darlan da ing Cristianismu. Meging lalung malagwa ing karelang misyun uling sapilitan dong inalis deng tau, at itang organisadung dayung relihyun ing meging bayu nang sentru ning karelang bye. Magsermun la kareng amanung balen deng pari, at pepagobra lang [[:en:translator|talapanlíkas]] (translator) manibat kareng memalen, ating lintong uring bilingual (adwa amanu) a awsan dang [[:en:ladino|ladino]]. E ro tuturung Castila deng keraklan kareng tubung memalen, a inaus dang 'indios,' pero detang taung bilingual, alimbawa itang poeta at talapanlikas a i [[Gaspar Aquino de Belen]], mekagawa lang poesyang pangrelihyun (devotional poetry) king [[:en:Tagalog|Tagalug]] a makasulat king sulat a Romanu. Kukwentu ne ning [[:en:pasyon|pasyun]], a inumpisan nang Gaspar Aquino de Belen, ing pamagkasakit, pangamate at pamisubli nang mebyeng Jesucristo. Ating myayaliwang bersyon na niti, kayabe no reng mapilan king Kapampangan. Anyang kai, linto la reng kuriru (corrido), detang popular a dalit king bersu tungkul king panga-kabalyeru (chivalry). Deti ilang meging modelu para king literatura o panyulat a [[:en:secular|sekular]]. Deta namang makabersung kwentu, o kumidya, papalage ra la kareng [[:en:regional languages|amanung panrehiyon]] para kareng keraklan a e byasang mamasa. Makasulat la rin king alpabetung Romanu kareng manimunang amanu ning bansa, at marayu la darasan.     

Bukud king mismung literatura ([[José Rizal]], [[Pedro Paterno]]), makasulat la king Castila deng dokumentung pangkasalesayan ([[dalit pambansa]], [[Constitución Política de Malolos]]), oneng e ne magagamit a amanung opisyal iti. Angga kanitang [[:en:1946|1946]]], gagamit la pang Castila deng talasulat a Filipinu. Metung yang arkitektu, pintor, talaturu, ekonomista, [[ethnologist]], 
Syentipikung ortelanu, historian, inventor, peryodista, linguist, musician, mythologist, [[:en:nationalist|nasyonalista]], naturalist, nobelista, siruhanu [[Ophthalmology|king mata]], poeta, propagandista, eskultor and sociologist.  Itang minunang [[Presidenti]] ning [[United Nations]] General Assembly metung yang Filipinu - i [[:en:Carlos Peña Romulo|Carlos Peña Romulo]]. Ing metung kareng mapya king boksing (boxing greats), i [[Flash Elorde]], Filipinu ya naman.  Ngening milabasan a mapilang banwa, miragdagan la reng manimunang bayani king pasiknangan (sports) kayabe no ri Paeng Nepomuceno a mekata-lima meging kampeon ning World Cup, i [[:en:Manny Pacquiao|Manny Pacquiao]] a sinikat king [[:en:boxing|boksing]], ampo i Efren "Bata" Reyes a dakal nang besis migkampeo king [[:en:billiards|bilyar]]. 

Dakal ya pambansang bayani ing Filipinas. I [[:en:Lapu-Lapu|Lapu-Lapu]] ning isla ning [[:en:Mactan|Mactan]], a mekamate kang Ferdinand Magellan, ing tuturing dang minunang mitabî kareng dayuang ibat king albugan. I [[Dr. José Rizal]] , a mibait king balen ning Calamba, Laguna kanitang Junio 19, 1861, ing aswan dang "Pride of the Malay Race" ampong "Philippine National Hero". Mebyasa yang adwampulu't adwang amanu: [[Catalan language|Catalan]], [[Chinese language|Chino]], [[English language|Ingles]], [[French language|French]], [[German language|German]], [[Greek language|Greek]], [[Hebrew language|Hebrew]],  [[Japanese language|Japon]], [[Latin]], [[Malay language|Malay]],  [[Sanskrit]], [[Spanish language|Castila]], [[Tagalog language|Tagalug]], at aliwang 
[[:en:language|amanung]] tubu (native languages).

== Deng Landmark ==
Pagmaragul ning [[image:Boracay.jpg|thumb|400px|[[Boracay]] ([[Aklan]], Philippines) ing white sand beach ampong asul a kadayatan. Ing pekamasanting a parti na niti itang metung a kilometrung maputing beach a awsan dang "finest beach in the world." Mababo itang danum a makapaligid at mas mapino at mas maputi ing balas kesa king keraklan kareng beach king kapulwan.]]

Kayabe la kareng cultural at historic landmarks ning Filipinas ding  [[Intramuros]] (ing matwang syudad a muralya [walled city] ning Menila, a mesira kanitang Kadwang Gerang Pangkabilugan at mitikdong pasibayu kaybat ning gera), [[:en:Fort Santiago]], [[:en:Fort San Pedro]], [[:en:Magellan's Cross]] (deng pisamban a Baroque Churches ning Filipinas), balen ning [[:en:Las Piñas]] (nung nu ya atyu ing maragul diling bamboo organ king yatu) ampo reng makasalesayang balen ning [[:en:Vigan]], [[:en:Cavite]], [[:en:Colon City, street|Colon]] and [[Baleria]]. Deng aliwa pang  World Heritage Site ila ring [[:en:Banaue Rice Terraces]], [[:en:Tubbataha Reef]], at [[Puerto-Princesa Subterranean River National Park]]. Deng [[:en:Boracay|Isla ning Boracay]], [[:en:Chocolate Hills]], [[:en:El Nido]], [[:en:Hundred Islands National Park]], , [[:en:Mayon Volcano]], [[:en:Maria Christina Falls]], [[:en:Mount Apo]], [[:en:Puerto Galera]], , [[:en:Pagsanjan Falls]], [[:en:San Juanico Bridge]], [[:en:Taal Volcano]] ampong [[:en:Huluga Caves]] ing aliwa pa kareng lugal a marlas dang pupuntalan deng turista.  Maragul murin ing kabaldugan da king amlat ning [[:en:Bataan]] ampo ing [[:en:Corregidor]], detang tawli dang balwarti deng sundalung Americanu king Asia. Kilala ya ing Bataan ketang mitmung kasakitan (infamous) a  [[:en:Bataan Death March|Death March]].

[[af:Filippyne]]
[[ast:Filipines]]
[[ca:Filipines]]
[[ceb:Pilipinas]]
[[da:Filippinerne]]
[[de:Philippinen]]
[[et:Filipiinid]]
[[en:Philippines]]
[[eo:Filipinoj]]
[[fr:Philippines]]
[[ko:&#54596;&#47532;&#54592;]]
[[id:Filipina]]
[[it:Filippine]]
[[he:&#1492;&#1508;&#1497;&#1500;&#1497;&#1508;&#1497;&#1504;&#1497;&#1501;]]
[[la:Philippinae]]
[[lv:Filip&#299;nas]]
[[li:Filipiene]]
[[lt:Filipinai]]
[[ms:Filipina]]
[[nl:Filipijnen]]
[[nds:Philippinen]]
[[ja:&#12501;&#12451;&#12522;&#12500;&#12531;]]
[[nb:Filippinene]]
[[pl:Filipiny]]
[[pt:Filipinas]]
[[ru:&#1060;&#1080;&#1083;&#1080;&#1087;&#1087;&#1080;&#1085;&#1099;]]
[[simple:Philippines]]
[[sk:Filipíny]]
[[sl:Filipini]]
[[fi:Filippiinit]]
[[sv:Filippinerna]]
[[tl:Pilipinas]]
[[th:&#3611;&#3619;&#3632;&#3648;&#3607;&#3624;&#3615;&#3636;&#3621;&#3636;&#3611;&#3611;&#3636;&#3609;&#3626;&#3660;]]
[[tr:Filipinler]]
[[uk:&#1060;&#1110;&#1083;&#1110;&#1087;&#1110;&#1085;&#1080;]]
[[zh:&#33778;&#24459;&#23486;]]
