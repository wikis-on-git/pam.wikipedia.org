King relihion karing pre-[[Kristiánu]]ng [[Gresia|Griegu]], ding '''músa''' la ring babáing dios a inspirador ning [[literatúra]], [[kabiasnan]] at [[kalalangan]]. King modernung gámit ning terminu, ing músa ya ing nínumang babáing inspirador king metung a laláki.

==King kawatásan==
"King Musa ning Taguimpan Ku" ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

Kaministilan kang ayan,  O Musa  ning taguimpan ku<br/>
Kaministilan kung sabian  ika pin ing palsintan ku;<br/>
Nung ika ing kakung sinta, ninu naman palsintan mu?<br/>
Nung ing pusu ku kekaya, kenu neman ing pusu mu ?

Nung emu man mosa tula  sintang daraun ku keka<br/>
Nung  sikwil mu mang mistula  poesia kung  yampang keka;<br/>
Palsintan da ka pa mu rin, ing lugud ku alang angga<br/>
Palsintan ku ika mu rin keti sulip angga banua.

Karing kakung poesia ,ikang kakung ampanganan<br/>
Karing daralit kung kanta, ikang  kakung parikilan;<br/>
Balang  jardin kung sambitlan, ikang Rosa king mulajan<br/>
Balang  banua kung bangguitan, ikang batwin king katasan.

Pagumasdan me yang aldo  neng saslag ya  king  alaya<br/>
Pagumasdan me yang dagat  neng uman ne ing  aplaya;<br/>
Malabab  a sinag aldo  ing kanakung pamalsinta<br/>
Malalam a dayatmalat  ing kanakung lugud keka.

Eme asagka yang batis king pamunta na king  ilug<br/>
Eme abawal yang ilug  king dagat bisa yang talbug;<br/>
Eme asagka ing aklis  kening salu kung kakarug<br/>
Eme abawal ing kutug  kening pusung mapanirug.

Kening bie ku ikang Alpa, mula ka king pamigunam<br/>
kening  bie ku  Omega ka , sepu  ning bie mipagkalam.<br/>
Nung mate ku atyu keka,  ikang diwa  ku't panamdam<br/>
Nung mie ku uli mu sinta, ikang bie ning bie kung dinam.
{{stub}}

{{DEFAULTSORT:Musa}}
[[Category:Literatúra]]
[[Category:Ekonomía]]
