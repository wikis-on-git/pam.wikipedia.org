{{Infobox Philippine president |
name           = Diosdado Macapagal |
image          = [[Image:Ph_pres_macapagal.jpg]]|
order          = Kasyam a Pamuntuk ning Filipinas |
order_detail   = Kalimang Pamuntuk ning Katlung Republica |
term_start     = [[Disiembri 30]], [[1961]] |
term_end       = [[Disiembri 30]], [[1965]] |
vice_president = [[Emmanuel Pelaez]] |
predecessor    = [[Carlos P. Garcia]] |
successor      = [[Ferdinand Marcos]] |
aldo_kebaitan     = [[Septiembri 28]], [[1910]] |
lugal_a_kebaitan      = [[Lubao, Pampanga|Lubao]], [[Pampanga]], [[Filipinas]] |
aldo_kematyan     = [[Abril 21]], [[1997]] |
lugal_kematyan     = [[Makati]], [[Metro Manila]], [[Filipinas]] |
}}

'''Diosdado Pangan Macapagal''' ([[Septiembri 28]], [[1910]]&ndash;[[Abril 21]], [[1997]]) ing ika-siyam [[President of the Philippines|Presidenti]] ning [[Filipinas]].

Ing kayang anak a babai, [[Gloria Macapagal-Arroyo]], sadia neng Pamuntuk ning Filipinas.

==Bye Kayanakan at Ayari==

Mibait ya  [[Lubao, Pampanga|Lubao]], [[Pampanga]] aniang a-28 ning Septyembri 1910 kari Urbano Macapagal at Romana Pangan. Meyari yang Valedictorian king Lubao Elementary School at minari yang sekundarya antimong kaduang diling matas king klase na.Karin king Pampanga High School.Pengari nala di [[Urbano Macapagal]] at [[Romana Pangan]]. Pakakalulu ya ing kayang pamilya, dapot keng saup nang [[Honorio Ventura]], ing Secretario ning Interior anyang panaun aita, Megobra ya saugli king Bureau of Lands kabang papagaral na ing sarili na king kursong Associate in Arts karing king University of the Philippines. Mituknang yang magobra at magaral pauli ning meina ya katawan. Kaibat nang meyari king Associate in Arts, megaral yang pasibayu at kinanguang abugasya king Philippine Law School. Mituknang
yang pasibayu pauli ning dimut a kwalta, a nu kaibat sinaupan ne ning kabaluan a pilantropo, Don Honorio Ventura. Inari ne ing kursung abugasya king [[University of Santo Tomas]]. Meyari yang panga abugasya inyang [[1936]] at migbabo ya antimong topnotcher ning Bar Examination ita murin banuang ayta. Megobra yang bilang abugadu ketang Americanung kumpanaya king [[Menila]], at mitutukan yang bilang legal assistant kang Pamuntuk [[Manuel Quezon]].

Inyang panaun da reng giyerang [[Japon]] a sinakup [[Filipinas]] inyang [[Metu-Yatung Panganduang Labanan]], migsilbi ya bilang supporta kareng lalaban kareng [[Japon]] ampong bilang tagamasid da reng Ukbung Americanu.Migsilbi ya king Department of Foreign Affairs Antimong kaduang sekretarya king embajada ning Pilipinas Karin king Washington, Estados Unidos. Ketang panaun a iti karin ya mete ing kayang asawa pauli ning kulang keng pamangan.Mekiasawa yang pasibayu kang [[Evangelina Macaraeg]], ima ning kasalungsungan a Presidenti ning [[Filipinas]].Inyang 1949, pepaulian neng Presidenti Quirino ban tagal konggresista salang king matalik nang kaluguran at kayabe poeta, Amado Yuzon, anu Karin sinambut neman. King kekaba ning pamanungkulan na antimong konggresista, minupul yang dakal a pamagkilalal at parangal antimong metung karing pekamagaling at pekamasigasig a diputado. 

Inyang[[1948]] migsilbi yang pangaduang secretario king Philippine Embassy king [[Washington, DC]].  Inyang [[1949]] meyalal ya king House of Representatives, a migsilbi yang anggang [[1956]].  Inayang panaun a ita, iya ing mamarap para keng [[Filipinas]] king  [[United Nations General Assembly]] mekatatlu.

Inyang [[1957]], meging kayanib ya bilang [[Liberal Party (Philippines)|Liberal Party]], meging pangaduan pamuntuk ya lalam ng Presidenti [[Carlos P. Garcia]] ning [[Nacionalista Party (Philippines)|Nacionalista Party]].

==PangaPamuntuk==

Meyalal ya inyang [[1961]] uli da reng [[Coalition government|coalition]] da reng [[Liberal Party (Philippines)|liberals]] at [[Progressive Party (Philippines)|progressives]]. Lebanan na ing lagayan at pamanako king gobiernu. Keng masusi ng magluid ya ing economia, menyad yang usuk kareng mgakualta sasaup kaya at pepaburen neng ginato ing [[Pesus Filipinas|pesus]]  keng libring pamamalengki. Ing patakaran a ini mengasakitan ya ing panyalaping mangasiwa ning gubiernu king balang banua inyang makalukluk ya. Deng kayang reforma selabatan do reng [[Nacionalista Party (Philippines)|Nacionalistas]], a nung nu la ing pekamarakal king House of Representatives at king Senadu inyang panaun a ita. Iya ing miki pasari king pangayalili ning [[Aldo Katimawan]] manibat July 4 (American Independence)  a meging June 12 (Spanish Independence).

Inyang [[1965]], mesambut ya inyang alalan pamuntuk kang [[Ferdinand Marcos]], a nung nu mitalakad a conservative coalition a sasalungat karetang reforma ng Macapagal.Dapot simbut neng Ferdinand E. Marcos king halalan ning 1965. Inyang 1971.

Sinambut yang presidenti anyang 1961, a nukarin dakal ya likwan a pamana king bansa:
* Ing pamaglako king pamakisamak kapamilatan ning pamipasar king Agricultural Land Reform inyang 1963;
* Pamaglipat king Aldo ning Kasarinlan o Independence Day ibat Hulyo 4 king Junio 12;
* Ing MAPHILINDO o ing aguman da ring Asyanung bansa dane mauli a penibatan ning ASEAN ngeni;
* Ing Decontrol Policy o ing malayang galo ning kwaltang Pilipino salang king Dolar Amerkanu;
* Misubung king Pamakipaglualu king karapatan ning Pilipinas king Sabah Karin king Malaysia. 

== Kaibat ning Panga-Pamuntuk ==
[[Image:Php bill 200 front.jpg |right|thumb|300px|Y Diosdado Macapagal makalarawan ya keng [[Philippine peso bills|200-peso bill]].]]
Inyang [[1971]], Macapagal meyalal ya bilang pamuntuk ning constitutional convention a menalili king 1973 constitution ng diktadurang Marcos.  Tinagal ya at sinambut assemblyman ning Batasang Pambansa. Dapot migsalita yang masikan salalng king gubyerno anyang alilan da ne inyang 1973 ing Saligang Batas ning Pilipinas ban mayun king pansarili nang capagnasan ning makalukluk a kapamahalaan. E mu nanu ing peligro binie na niti ning bie na at ning keyang pamilya. 

Inyang  [[1979]] mitatag yang [[National Union for Liberation (Philippines)|National Union for Liberation]] para labanan ne ing regimeng Marcos.

Y Diosdado Macapagal mete ya keng pamapalya ning pusu, pulmunya at komplikasyun keng pamanakla king Makati Medical Center on [[Abril 21]], [[1997]]. Kitkut de king [[Libingan ng mga Bayani]].

Uyni pu ing makuyad a meapsi king sarili nang talambie sinulat aniang 1987:


''Ing pekamaragul kung pagkalungkutan ing eku la man mo asaupan ring masang pakakalulu ban mitigko ka la ibat king malambat da nang pangatimawa king kasakitan bista man yang pekapun a kapagnasan ning kakung karera king pulitika. Linabas king lub ku, aku ing mumunang diling kalulu a milukluk Presidenti dapot eku mikwalta, aku na sana ing pekamasikan dang palad king karelang kanawan.''

==Suglung Palwal==
*[http://www.pangulo.ph The Philippine Presidency Project]
*[http://www.macapagal.com/dm/ Diosdado Macapagal] at The Macapagals tribute website

{{start box}}
{{succession box |
  before= [[Carlos P. Garcia]] |
  title= [[Bise Presidenti ning Filipinas]] |
  years= 1957&ndash;1961 |
  after= [[Emmanuel Pelaez]]
}}
{{succession box |
  before= [[Carlos P. Garcia]] |
  title= [[Presidenti ning Filipinas]] |
  years= 1961&ndash;1965 |
  after= [[Ferdinand Marcos]]
}}
{{end box}}

{{Philippine presidents}}
{{Kapampangan_article_stub}}

[[Category:Ding Pamuntuk ning Filipinas]]
[[Category:1910 kebaitan|Macapagal, Diosdado]]
[[Category:1997 kematyan|Macapagal, Diosdado]]
[[Category:Ding Presidenti ning Filipinas|Macapagal, Diosdado]]
[[Category:Ding Bise Presidenti ning Filipinas|Macapagal, Diosdado]]
[[Category:Talambye, Pamuntuk]]   [[Category:Deng Tau ibat Pampanga|Macapagal, Diosdado]]
[[Category:Deng Kapampangan]]
[[Category:Filipino Politicu]]
