IGPA NING LITERATURANG/MALAGUNG PANYULAT KAPAMPANGAN - AMUNG ANSELMO FAJARDO, O.S.A.

Mitagurian at miparangalan pauli ning sinulat ne keng Amanung Kapampangan ing "Don Gonzalo de Cordova", metung yang epikung Kapampangan maki-pamagat Kastila, pablasang misulat ya ketang panaun ding Kastila. Iti yang pekamumunang diling milimbag obra king Malagung Panyulat Kapampangan. Nganang Doktor Evangelina Hilario-Lacson ketang panaun ayta palaguan deng "barbaric" o magaspang a amanu ing Kapampangan. Anyang linual ya ing "Don Gonzalo de Cordova" ikit da ing kadalise, kayumu,kayaman, at leguan ing mesabing Amanu. Anya masampat mu ing mitagurian yang "Tata o Igpa ning Malagung Panyulat Kapampangan" ing Paring Anselmo Fajardo, metung karing supling ding Agustinu.
