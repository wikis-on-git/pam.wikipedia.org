Ing '''sabat ning talasúlat''' u '''blokeyu ning talasúlat''' ya ing pansamantalang ingkapasidad ning metung a talasúlat a maggawâ da ring obrang kreatíbu.

==King kawatásan==
"E Ku Pánenayan…" (2009) ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[María Teresa Magtuloy Evangelista]].

Pamanayus karing salita ilig at tutu kung kapad,<br/>
Pilisikan lang arti Dios-mibie liniang de rima sukad,<br/>
Peka-suluk na ning yatu miras la sana at mipadpad,<br/>
Ban dakal makaganaka kaku king panaung lumimpad.

Antimong mananaman ku butil king lupa na ning yatu,<br/>
Dagul la mo sang tiktak katas deting pun apepatubu,<br/>
Mamunga la’t apakan ganap ding siudad a e makagyu,<br/>
Masagana la pang dakal kabang lalakad ing minutu.

Matulang aumpisan kung agad pangaslag niting abak,<br/>
Kabang epa panat o mapipilitan ing kakung utak,<br/>
[[Carpe diem|E ku panayan]] aslag ning aldo pababa na’t paritak,<br/>
Uling ing utak ku kanita mepudpud ne at mangaspak. 

Sumulat naku dapat mismu ngeni alang pamagpalag,<br/>
Uling nung maantala pa, mekad pupulan ku tiwalag,<br/>
E ku na pabukas pa ing malyari kung agawang agad,<br/>
Nung ali dakal e magawa, pati ing oras mayagad.

Pantunan ku pa solitaryu neng maralas kapapaltan,<br/>
Kanita ne man lumino isip ku at mika kapaldan,<br/>
Manigapu ku mu Banua, ibie na kaku marakalan,<br/>
Ban kalual ku pasbul dakal adake at apamatulan.

Sumulat na ku ngeni agad kabang ing Dios paintulut,<br/>
Anggat ing utak ena pa akuang lalangi at bubuluk,<br/>
E ku panayan iting kagiuan misobran pangalulut,<br/>
O panenayan manayang angin labulan neng palaut.
{{stub}}

{{DEFAULTSORT:Sabat ning talasulat}}
[[Category:Pámanyúlat]]
[[Category:Sikolohía]]
