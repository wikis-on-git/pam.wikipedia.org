Ing '''indûng Kapampángan''',<ref name=gaverza2020>https://www.aswangproject.com/lawu-sun-moon-eater-kapampangans/</ref> u mas simpling '''Kapampángan''' ([[Espanyol (amanu)|Espaniol]]: ''Las Pampangas''), ya ing istorikung patria ning [[Kapampangan (lahi)|láhîng Kapampángan]], distintu king modernung [[Lalawigan Filipinas|lalawígan]] ning [[Pampanga]] (Espaniol: ''La Pampanga'').<ref name=CKS_HAU>[[Center for Kapampangan Studies]]. (n.d.). Kasalesáyan. ''Indûng Kapampángan''. Retrieved from https://www.oocities.org/balen_net/.</ref><ref name=camaya2019>Camaya, E. (2019-04-24). Ing indûng Kapampángan king kasalesáyan. ''Sínúpan Singsing''. Retrieved from https://www.sinupan.org/2019/04/24/ing-indung-kapampangan-king-kasalesayan/.</ref>

==King kawatásan==
Ding sigienti ehemplu da ring [[poema]] tungkul king indûng Kapampángan.

==="María Celia"===
"María Celia" ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

King pangasandal na ning kekatang indu<br/>
Ikit keng menangis, tatatap ya salu;<br/>
Linapit ku keya. Kanian ku abalu<br/>
Sinulat ka pala, kapatad ming bungsu.

Manibat pin iniang mina at sakit ya<br/>
Ika ing parating laman ning isip na;<br/>
Apigampa napin keka sumulat ya<br/>
Banakang atdanan lugud at alala.

Katula na rugo! Tinanggap yang sulat!<br/>
Agad binasa ne ing kekang pakibat.<br/>
Timan nang saguiwa bigla yang mepanat<br/>
Selisian ne ning lua, lungkut, at pagsalbat.

Ining sinulat mu sakdal ya kapait<br/>
Dening sinabi mu atmo pangasakit!<br/>
Mengari lang punyal, maniugat, manatsit<br/>
Mitmu lang palkara ampon paguinakit.

Ining indu tamu paguinakitan me<br/>
Uling tilutan nang keya ka miwale.<br/>
Guewa na yan keka king ban alisyan me<br/>
Ing e makibirung kasakitan ning bie.

Pemayapan na pin ken ka king [[Keragulang Menila|Menila]]<br/>
Ding kalukup mu ken eno man aliwa;<br/>
Pablasang ing keyang wagas a pigampa<br/>
Ing akit naka sang minuan at mipala.

At saka mo ngeni matni mung sasabian<br/>
Atin kang indu ken, emu ne Kailangan!<br/>
Inia sinulat ka king bamumung aduan<br/>
Ing ene susulat keka, kapilan man.

At king tauling parti inaus meng sawil<br/>
Ngamu king yang keka minunang migtaksil;<br/>
Bilang kayablasan ning depat nang ingsil<br/>
Ngeni, Ika namang kaya mangi-sakwil!

Ining indu tamu nung sikwil meman sa<br/>
Pakisabi ku mu, eme sa susumpa;<br/>
Datang ing panaun kekang abitasa<br/>
Keya ka menibat, laman naka?t daya.

Datang ing panaun, kapatad ming bungsu<br/>
Akit ding mata mu nung nanu ing tutu;<br/>
Kanian ne dulapan ning mau mung pusu<br/>
Ing sakdal nang lugud ning tune mung indu.

Sakali muli ka bameng ampanganan<br/>
Karing laurel mung miputung king kanuan.<br/>
Isabit mo ketang pikurus a kwayan<br/>
A pekatanda ning paldas nang libingan!

==="Siclaud Cu Pu Indu"===
"Siclaud Cu pu Indu" ing títulu ning isa karing poema ning talasúlat a Filipínung i [[Mike Pángilinan]].<ref name=pangilinan_yg>http://groups.yahoo.com/group/AmanungSisuan/message/13319</ref>

Siclaud cu pu mal cung Indu,<br>
Sibul na ning caladdua cu,<br>
Tibuan ning pangatau cu,<br>
Tune lilingap canacu.

Cabang ti cu queti yatu,<br>
Acung laman ning isip mu,<br>
Acung carug ning pusu mu,<br>
Bungsung pigaganacan mu.

Mapalad cu pin pung tutu,<br>
Qng lugud ning cacung Indu,<br>
Uling aguiang salvage cu,<br>
E nacu pemie qng tucu.

Ini ing pikuanan keng Siclaud cu pu Indu

==Láwen mû rin==
*[[Megamenílâ]]

==Ding daleráyan==
{{reflist}}
{{Kapampangan_article_stub}}

{{DEFAULTSORT:Indung Kapampangan}}
[[Category:Pangadake ning Filipinas]]
[[Category:Kapampangan]]
