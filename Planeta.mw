[[File:1e7m comparison Uranus Neptune Sirius B Earth Venus.png|thumb|right|300px|babo ilera: [[Uranus]], [[Neptune]]; Libutad ilera: [[Yatu]], [[white dwarf]] batuin [[Sirius B]], [[Venus]] (makasukad)]]
[[File:1e6m comparison Mars Mercury Moon Pluto Haumea - no transparency.png|thumb|300px|right|Babo ilera: [[Mars]] ampong [[Mercury]]; lalam ilera: ing [[bulan]], mangalating planeta [[Pluto]] ampong [[Haumea (dwarf planet)|Haumea]] (makasukad)]]
Ing planeta, metung yang maragul a bageng dudurut king metung a [[batwin]]. Alimbawa ne ning planeta ing [[Yatu]], [[Jupiter]], atlwp. Mas malati ya iti king metung a batwin, at ala yang sarili nang [[aslag]]. Uling asneng karagul, megi yang [[mabilug]] uling king [[gravity]]. [[Bulan]] ing aus da kareng bageng dudurut kareng planeta. Syam la reng planeta king [[Solar System]]. 

Ibat ya ing lagyung planeta king katayang Greek a Ï€Î»Î±Î½Î®Ï„Î·Ï‚, ''planÄ“tÄ“s'', = "deng lilibut", o "bageng kikimut". Angga kanitang dekada ning 1990, syam la mu reng balu da reng tau, at atilu ngan king kekatamung solar system deti. Anyang [[Noviembre 3]], [[2004]], dinalan atlung puluâ€™t atlu (133) no reng balu tamu. Atilu ngan kareng aliwang solar system detang bayung planeta: ''extrasolar'' planet ing aus kareti. Neng kai, â€œexoplanetâ€ ing katayang magagamit.
== King kekatamung solar system ==
Ibat la reng lagyu da ring kekatamung planeta kareng lagyu da reng dyos a [[Griego]] o [[Romano]], pero e kayabe kareti ing Yatu, uling e re tuturing planeta ing yatu kanitang minuna. Aliwa ing lagyung gagamitan da reng aliwang amanu, alimbawa king [[Chino]]. Den namang bulan, ibat la lagyu kareng dyos ampo reng tau king klasikal a [[myth]]ology, o kareng [[theatre|drama]] nang [[Shakespeare]]. 
=== Deng planeta nung nu tamu siguradu ===
Deng makatuki ila reng planeta ning kekatamung solar system. Mas malapit la king solar system detang mumuna.
* [[Mercury (planet)|Mercury]] (â˜¿) 
* [[Venus (planet)|Venus]] (â™€) 
* [[Yatu]] (ğŸœ¨) 
* [[Mars (planet)|Mars]] (â™‚) 
* [[Jupiter (planet)|Jupiter]] (â™ƒ) 
* [[Saturn (planet)|Saturn]] (â™„)
* [[Uranus (planet)|Uranus]] (â›¢)
* [[Neptune (planet)|Neptune]] (â™†)
* [[Pluto (planet)|Pluto]] (â¯“) (Para kareng aliwang tau, metung ya mung maragul a [[asteroid]] ing Pluto, at e metung a planeta)

Neng kai, gagamit lang [[memory aid]] ([[mnemonic]]) deng anak ba rong atandanan deng planeta. 
* My Very Educated Mother Just Showed Us Nine Planets 
* Mother Very Easily Made a Jam Sandwich Using No Peanut-butter 
* Mary's Violet Eyes Make John Stay Up Nights, Period * Mary's Violet Eyes Make (Poor) John Stay Up Nights, Period â€“ ing katayang "Poor" gagamitan ya ba ra lang atandanan deng [[Planetoid]]

Oyni murin ing metung a gagamitan da ba rong atandanan deng planeta:
M VEM J SUN P

Ini bibilugan de reng mumunang lagyu da reng planeta (Mercury, Venus, Earth, Mars...)

=== Pamag-grupu kareng planeta ===
Kikilalanan da la reng astronomer deng ''major'' (o tutung) planeta, ampo reng 
[[minor planet|minor a planeta]], a mas mangalating bageng dudurut king Aldo. Kayabe la kareting â€œminor a planetaâ€ deng [[asteroid]], [[kometa]], ampong [[trans-Neptunian object]]. 

Myayaliwa lang uri deng planeta king solar system ning Yatu:

* ''Terrestrial'' o ''mabatu'': Deng planetang kawangis ning [[Yatu]] â€”
keraklan kareti, gawa la king [[Rock (geology)|batu]]: Mercury, Venus, Yatu at Mars
* ''Jovian'' o ''gas giant'': Keraklan kareti, gawa la king [[gas]]: Jupiter, Saturn, Uranus, Neptune. Metung lang partikular a klasing gas giant deng Uranian planet; mas ditak la [[hydrogen]] at [[helium]].
* ''Ma-yelu'' (icy): Neng kayi, atin lang kikilalanan a katlung klasing planeta a keraklan gawa king [[yelu]]. Dakal murin kareng bage king solar system ing gawa king yelu oneng e la â€œma-yeluâ€. Kayabe la kareti deng mayelung bulan da reng mangarayung planeta o outer planet ning kekatamung solar system (alimbawa, [[Triton (moon)|Triton]]). 

Dakal la reng taung mimisip a planeta lang mipaparis o â€œdouble planetâ€ ya ing Yatu ampo ing Bulan uling:
* Mas maragul yang 1.5 a besis o ukdu ing [[Bulan]] kesa king Pluto.
* Mas masikan ya ing [[pwersa ning gravitation]] ning Aldo king Bulan kesa ketang pwersa nang gravitational ning Yatu king Bulan (king metung a factor a 2.2) 

E magdili-diling alimbawa king solar system itang tawling mebanggit, pero e karaniwan a kabilyan para king bulan a makanyan karagul.

== Deng extrasolar a planet ==
Keraklan kareng [[extrasolar a planeta]] (detang atyu king kilwal ning kekatamung solar system) a ikit tana alus kasindagul da la reng gas giant king kekatamung solar system o mas maragul la kareti.
 
Pero ating atlung planetang dudurut king metung a batwin a mitda na (burned-out star) a alus kasindagul da reng terrestrial a planeta. Atin muring planetang dudurut king batwin a ''mu Arae'' a maki [[bayat]] a migit labing apat a besis kesa ketang king Yatu. 

E pa malino nung kawangis da la pin deng gas giant ning kekatamung solar system detang bayung mangaragul a planeta. Malyaring aliwa lang aliwa. Deng aliwa kareti, a anting â€œmangapÃ¡ling Jupiter,â€ dudurut lang asnang kalapit ketang karelang â€œpengaringâ€ batwin, a halus mabilug pidurutnan. Uli na niti, dakal a e mu nanu ing akukwa dang [[radiation]] ketang batwin kesa kareng gas giant ning kekatamung solar system. Anya e siguradu nung pareu lang klasing planeta.

Uling asnong karayu deng aliwang batwin, tutung masÃ¡kit manintun planetang dudurut kareng aliwang batwin. Atin yang program ing [[National Aeronautics and Space Administration]] ning [[America]] bang gawang artificial a satellite a mayayaus â€œTerrestrial Planet Finderâ€. Agyu na niting satellite a maintun â€œmangalatingâ€ planetang maki bayat a e marayu kareng terrestrial a planeta. 

Ngeni, ing agyu tamu pamung apaintun, detang extrasolar a planetang asnang karagul at kalapit king metung a batwin a apapagalo ne ing batwin a ini. Karatang ning panaun a makagawa ta nang mas mangasikan a [[telescope]], angga retang mangalati at mangarayung planeta malyari nong akit. 

E la kayabe king partikular a solar system deng [[interstellar planet]]. Angga ngeni, ala tamu pang balung interstellar planet. Pero king palage da reng aliwang tau, posibling ating anti kareti, uling kareng [[computer simulation]].

== Lawan la rin deti ==
* [[List of planets]]

{{footer_SolarSystem}}

[[Category:Ding planeta| ]]
