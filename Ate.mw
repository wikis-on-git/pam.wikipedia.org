{{Infobox Anatomy |
  Name         = Ate |
  Latin        = |
  GraySubject  = 250 |
  GrayPage     = 1188 |
  Image        = Leber Schaf.jpg |
  Caption      = Aten ning [[tupa]]: (1) wanan a lobe, (2) kailing lobe, (3) caudate lobe, (4) quadrate lobe, (5) hepatic artery at portal a uyat, (6) hepatic lymph nodes, (7) gall bladder. |
  Image2      = Gray1224.png |
  Caption2    = Karinan ning ate (malutu) king atian.|
  Width        = 240 |
  Precursor    = [[foregut]] |
  System       = |
  Artery       = [[hepatic artery]] |
  Vein         = [[hepatic vein]], [[portal vein]] |
  Nerve        = [[celiac ganglia]], [[vagus]]<ref>{{GeorgiaPhysiology|6/6ch2/s6ch2_30}}</ref> |
  Lymph        = |
  MeshName     = Liver |
  MeshNumber   = A03.620 |
  DorlandsPre  = |
  DorlandsSuf  = |
}}

Metung yang organu king atyan ing '''ate'''.  Kayabe ya iti king 
[[:en:gastrointestinal system]].  Neng kayi, gagamitan deng [[:en:prefix]] ing 
''hepato-'' neng pisasabyan de ing ate.  Alimbawa, potang pisasabyan do reng 
[[:en:cell]] ning ate, sasabyan dang ''hepato''cellular.  Metung ya pang kataya 
para king cell ning ate ing ''hepato''cyte (cell ing buri nang sabyan ning -
cyte.)  

[[Image:Digestive system showing bile duct.png|right|thumb|Ing ate ampo ing 
digestive system]]

== Ing obra ning ate ==
Dakal ya mangaulagang bageng gagawan ing ate: 
* Gagawa yang [[:en:bile|bilis]] ing ate.  Iti likidu yang dilo-berdi a lulub 
king [[malating bituka]] ba yang sumaup king pamaglaso king pamangan.
* Manyalikut ya o magsimpan [[glucose]] ing ate neng mamangan tamu, at bibili na 
ing glucose king daya neng mibababa ya ing glucose king daya tamu (nung malwat 
ta nang e mekapangan)
* Kukwa yang [[protina]] ampong [[taba]] ing ate, at gagawan nang glucose iti.  
Maulaga iti nung ala ta nang kanan.  Malyari tang gamitan ing tabang asalikut 
tamu at alilan yang glucose iti, a agamit ning kekatamung katawan.
* Gagawa ya mu namang [[taba]] ampong [[cholesterol]] ing ate.
* The liver ''metabolizes'' (breaks down) many things in the blood:
Me-''metabolize'' (lalasawan) no ning ate deng sangkap a atyu king daya:
** [[hemoglobin]]
** [[protina]], anti reng [[enzyme]] ampong [[insulin]]
** Ammonia
** [[toxin]] (sangkap a makalasun) ampong dinat ibat king kekang katawan
* Magsimpan (manyalikut) yang [[:en:vitamin]] ampong [[:en:minerals]] ing ate
* Dakal ya gagawang protina ing ate:
** deng protinang mag[[kulta]] king daya – deng awsan dang [[coagulation]] 
protein.
** deng protinang kalupa ning [[albumina]]
* Kareng [[fetus]], neng malati la pang malati, ing ate ing gagawang 
[[korpuskulos a malutu]]

== Deng sakit ning ate ==
Myayaliwa lang uri deng sakit king ate.  ''Tutung'' grabi ing maging kabilyan 
ning tau nung atin yang sakit king ate uling king maulaga nang obra niti.  
Keraklan, mamamate la reng taung masakit king ate liban na mu nung mika ''liver 
[[transplant]]'' la.  Ing buri nang sabyan niti, yalis de king aliwang tau ing 
ate ning taung kamate-mate pamu.  Masákit yang ''e mu nanu'' ing paman[[opera 
(medicina)]]ng iti.  Pero gagawan de reng [[doktor]] uling malyari yang 
makasagip king bye ning tau.            
 
=== Deng [[sintomas]] ning sakit king ate ===
Malilyari la reng sintomas ning sakit king ate uling e na gaganapan ning ate ing 
kayang papil o obra.

Uling e no agyung i-metabolize (lasawan) ning ate deng lasun ampong dinat, e la 
milalako king daya deti.  Metung ya ing [[bilirubin]] kareng sangkap a 
matitipun.  Kamate da reng malutung korpuscula, pupunta king daya ing 
[[:en:hemoglobin]] a atyu kareti.  Maging bilirubin (metung a sangkap a [[dilo]] 
a yang sangkan nung bakit dilo ing bilis [bile].)  Lalako ning ate ing bilirubin 
king daya at bibili na iti king bilis.  Mumunta kareng bituka ing bilis, at 
tutuki iti king dinat a lulwal king katawan.  Nung másakit ya ing ate, e ne 
alako ing bilirubin, anya manatili king katawan iti.  Uli na niti, magi yang 
dilo itsura ing tau.  Anya sintomas no ning sakit king ate deng dilong [[mata]] 
ampong [[balat]].     

Sintomas na la murin ning sakit king ate deti:
* Pamangangyaya uling kulang ing gagawan nang coagulation protein (protina bang 
magkulta ing daya) ning ate
* Pamangalbag ning katawan.  Nung king [:en:abdomen|atyan]] ining pamangalbag, 
''ascites'' ing aus da kaniti 
* Pangalingo (confusion) ampong pangapagal uling king sobrang ammonia a e na 
agyung lasawan ning ate
* Pamanganyaya uling kareng mangaragul at makalbag a [[vein]] king [[akmulan]] 
(esophagus o esofago) a awsan dang ''esophageal varices''.  Malyaring e lumwat 
bye ing tau nung dumaya la reti.

=== Deng uri ning sakit king ate ===
Malilyari ing ''hepatitis'' neng ''lalbag'' (inflamed) la reng cell ning ate.  
Malyaring manibatan iti king [[impeksyun]] ibat kareng [[:en:virus]].  Malyari 
muring ing [[lasun]] (toxin) ing maging sangkan na niti.  (Ing ''[[alcohol]]'' 
ing karaniwan diling lasun a magdalang hepatitis.)  Malyari muring manibat king 
sakit a [[:en:genetic]] o amamana ing hepatitis, sakit a [[:en:autoimmune]], 
nung nukarin sisiran ne ning [[:en:immune system]] ning katawan ing sarili na.     

Ing ''cirrhosis'' naman, malilyari uling king pangamate da reng cell ning ate a 
ulit-ulit malilyari.  Kamate da retang cell, mikaka scar [[tissue 
(biological)|tissue]] (laman a mag[[byuk]]).  Sisiran na niting scar tissue ing 
pangabalangkas (structure) ning ate.  Uli na niti, e gaganang masalese ing ate.  
Pero mitatas masyadu murin ing [[prisyun]] da reng uyat a [[vein]] a pupunta 
king ate.  Uli na niti, lalto la reng ''esophageal varices''.  Keraklan, ing 
pangasakit hepatitis B ing marlas diling panibatan ning cirrhosis king yatu. 

Neng kayi, mititipun la reng myayaliwang sangkap king ate uling kareng sakit.  
Alimbawa, matitipun ing [[:en:iron]] king ate uling king [[hemachromatosis]].  
Ing [[:en:Wilson’s disease]] naman ing sangkan ning pangatipun ning 
[[:en:copper|tansu]] (copper) keti.  Pareu lang makarok kareng cell deng adwang 
sakit a reti, a maging sangkan ning ''grabing'' sakit ning ate, a malyaring 
makamate.

Malyari mu namang mika [[kanser]] king ate.  Mapalyaring 
[[:en:metastases|metastatic]] cancer iti ibat kareng aliwang dake ning katawan.  
Marlas mikaka metastasis king ate uling iti ing maglakong dinat o makarok a bage 
king daya.  Anye potang ilako no reng cell ning kanser king daya, king ate la 
tutubu deti.  Malyari muring king ate mismu manibat ing kanser.  Nung king ate 
manibat iti, ''hepatocellular carcinoma'' (kanser da reng cell ning ate) ing aus 
kaniti.  Keraklan, ing cirrhosis ing panibatan ning hepatocellular carcinoma.  
Nung ibat iti kareng cell a makasapin kareng tubo ning bilis (bile duct) king 
ate, ''cholangiocarcinoma'' ing aus kaniti. 

=== Ing pamanulu king sakit king ate ===
Malyari lang ulwan deng aliwang sakit king ate kapamilatan da reng panulu.  
Alimbawa, malyaring ulwan ing hemochromatosis nung maglakong daya kareng tau 
balang kadwang bulan.

Malyari lang pangilagan deng aliwang sakit king ate bayu la magumpisa deti.  
Ating adwang klasing viral hepatitis (hepatitis a ibat kareng virus) a malyaring 
lisyan kapamilata’ning pamag[[bakuna]].  Malyaring pangilagan ing hepatitis A 
ampong B nung magpabakunang makatalima kilub ning bye ning tau.

Liver transplant mu ing solusyun da reng aliwang sakit king ate.  Keraklan, ibat 
la reting ate kareng taung mete uling king aksidenti, at e no gagana utak. 
''Brain dead'' (mete utak) ing aus da king Ingles kareng taung deti.  Agyang 
mabye ne ing karelang katawan, mete ne ing karelang utak.  Nung brain dead ne 
ing tau, kutnan de reng [[doktor]] o [[:en:nurse]] ing pamilya na nung buri rong 
i- ''donate'' deng [[organu]] ning tau.  Bukud king ate, malyari yang i-donate 
ing [[pusu]], deng adwang [[batu (dake ning katawan)]], [[:en:pancreas]] 
(kundilat), deng [[baga]], deng [[:en:cornea]], at neng kayi, ing [[malating 
bituka]].  Lima lang tau deng malyari nang sagipan bye ning metung a donor, at 
adwa lang tau deng malyaring manakit.         

{{gastrointestinal_system}}

[[Category:Katawan dake]]
[[Category:Abdomen]]
[[Category:Digestive system]]
[[Category:Medicine]]

[[af:Lewer]]
[[am:ጉበት]]
[[an:Figado]]
[[ang:Lifere]]
[[ar:كبد]]
[[arc:ܟܒܕܐ]]
[[ast:Fégadu]]
[[av:ТӀул]]
[[ay:K'iwcha]]
[[az:Qaraciyər]]
[[be:Печань]]
[[be-x-old:Печань]]
[[bg:Черен дроб]]
[[bn:যকৃৎ]]
[[br:Avu]]
[[bs:Jetra]]
[[ca:Fetge]]
[[cs:Játra]]
[[cv:Пĕвер]]
[[cy:Afu]]
[[da:Lever]]
[[de:Leber]]
[[diq:Kezebe]]
[[dv:ފުރަމޭ]]
[[el:Ήπαρ]]
[[en:Liver]]
[[eo:Hepato]]
[[es:Hígado]]
[[et:Maks]]
[[eu:Gibel]]
[[fa:کبد]]
[[fi:Maksa]]
[[fr:Foie]]
[[ga:Ae]]
[[gd:Àdha]]
[[gl:Fígado]]
[[hak:Kôn-tshóng]]
[[he:כבד]]
[[hi:यकृत]]
[[hr:Jetra]]
[[ht:Fwa]]
[[hu:Máj]]
[[hy:Լյարդ]]
[[id:Hati]]
[[io:Hepato]]
[[is:Lifur]]
[[it:Fegato]]
[[ja:肝臓]]
[[jv:Ati]]
[[ka:ღვიძლი]]
[[kk:Бауыр]]
[[kn:ಯಕೃತ್ತು]]
[[ko:간]]
[[ku:Kezeb]]
[[la:Iecur]]
[[lbe:ТтиликӀ]]
[[lez:Лекь (анатомия)]]
[[lmo:Fídech]]
[[ln:Libale]]
[[lt:Kepenys]]
[[lv:Aknas]]
[[mhr:Мокш]]
[[mk:Црн дроб]]
[[ml:കരൾ]]
[[mn:Элэг]]
[[mr:यकृत]]
[[ms:Hati]]
[[mt:Fwied]]
[[my:အသည်း]]
[[nah:Ēltapachtli]]
[[nds:Lebber]]
[[new:सें]]
[[nl:Lever]]
[[nn:Lever]]
[[no:Lever]]
[[oc:Fetge]]
[[om:Tiruu]]
[[pag:Altey]]
[[pl:Wątroba]]
[[pnb:کلیجہ]]
[[ps:اينه]]
[[pt:Fígado]]
[[qu:Kukupin]]
[[ro:Ficat]]
[[ru:Печень]]
[[rue:Печунка]]
[[sa:यकृत्]]
[[sah:Быар]]
[[scn:Fìcatu]]
[[sh:Jetra]]
[[simple:Liver]]
[[sk:Pečeň]]
[[sl:Jetra]]
[[sn:Chitaka]]
[[so:Beer (xubin)]]
[[sq:Mëlçia]]
[[sr:Јетра]]
[[su:Ati]]
[[sv:Lever]]
[[sw:Ini]]
[[ta:கல்லீரல்]]
[[te:కాలేయం]]
[[tg:Ҷигар]]
[[th:ตับ]]
[[tk:Bagyr]]
[[tl:Atay]]
[[tr:Karaciğer]]
[[ug:جىگەر]]
[[uk:Печінка]]
[[ur:جگر]]
[[vec:Figà]]
[[vi:Gan]]
[[war:Atay]]
[[yi:לעבער]]
[[za:Daep]]
[[zh:肝臟]]
[[zh-min-nan:Koaⁿ]]
[[zh-yue:肝]]
