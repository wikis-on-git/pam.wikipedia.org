{{Infobox Language
|name=Breton
|nativename=Brezhoneg
|pronunciation=/bɾɛ.ˈzõː.nɛk/
|states=[[France]]
|region=[[Brittany]]
|speakers=500,000 - 1,200,000 [http://www.ethnologue.com/show_language.asp?code=bre]
|familycolor=Indo-European
|fam2=[[w:Celtic languages|Celticu]]
|fam3=[[Insular Celtic languages|Insular Celtic]]
|fam4=[[Brythonic languages|Brythonic]]
|iso1=br|iso2=bre|iso3=bre}}
Ing '''Breton''' (''Brezhoneg'') metung yang [[w:Celtic languages|amanung Celticu]]ng gagamitan da reng aliwang manuknangan king [[Brittany]] (''Breizh''), a atyu king [[w:France|Francia]].

== Amlat==
Menibat ya ing Breton king sanga nang [[w:Brythonic languages|Brythonic]] da reng amanung [[w:Insular Celtic]] a dela da reng minalis a [[w:Romano-British]] king [[Britanny]] mapalyaring ketang katlung siglu pababa. Ing [[w:Cornish language|Cornish]] modernung amanung malapit dili king Breton, at kaybat na niti ing [[w:Welsh language]]. Ing metung pang amanung panglabuad (rehiyonal) ning Brittany, ing [[w:Gallo language|Gallo]], metung yang [[w:Langue d'oïl]] a ibat king [[Latin]].  

Sadya, magagamit ya ing Breton king Mababang Brittany (Lower Brittany), banda king albugan (west) ning metung a gulis a mitutuglung king [[Plouha]] ampo king [[Vannes]]. Ibat ya king metung a comunidad ning amanung sasaklo king [[w:Great Britain|Gran Bretania]] ampo king [[Armorica]] (ing salukuyan a Brittany).  Iti ing amanu da reng makababo king sociedad (elite) angga ketang kalabingadwang (12) siglu.  Nanupata, kaybat na nita, megi na ne mung amanu ning Albugang Brittany (''Breizh Izel''), at tuki-tuki lang minalis king [[w:French language|Frances]] (French) deng uring sugi o mardika (nobility) ampo reng maki agyu (bourgeoisie). [[Latin]] ing gagamitan ning [[w:Duchy of Brittany]] kareng kasulatan, at minalis ya iti king Frances ketang kalibinglimang (15) siglu. Ating limitadung tradiciun ning panyulat o literaturang [[w:Breton literature|literaturang Breton]]. Ating amanu manibat king Matwang Breton (Old Breton) a magagamit king Makabayung Breton ngening salukuyan para kareng amanung magagamit king [[filosofia]] ampo king ciencia.   

Ala yang taganang masabal kareng [[w:languages of France|amanung minoria]] ing Kayarian a Frances. Nanupata, migumpisa ing tutung pamagpabor king Frances lipat da reng amanung "panglabwad" o "regional" anyang [[w:French revolution|panaun ning revolucion]]. Awsan do reti king mababang lagyung ''[[patois]]''. Ing ukulan da reng revolucionariu, mas buri da reng [[w:reactionary|fuerzang reaccionariu]] ampo reng [[w:monarchy|kakampi king kayaryan]] ing gamitan la reng amanung panglabwad ba lang manatiling kulang king belwan deng masang ortelanu o maglalawta. Agpang kareng talapamingwa (defenders) ning amanung Breton, miglwat la reng patakaran ba yang laganas a idayu ing Breton angga king dekadang 1960 kareng pipagaralan ampong pisamban. 

Ngeni, lipat ning taglus-taglus at matigik a pamanalan ning centru king Francia, ampo ing masikan a influencia ning media, gagamitan de pa muring pang-aldo-aldong amanu deng kapitnang miliung tau ing Breton. Nanupata, mibaba ya ini manibat ketang metung a miliun ampong katlu (1.3 million) ketang 1930. Anyang umpisa ning kadwampulung siglu (20th century), Breton mu ing balu da reng kapitna da reng tau king Mababang Brittany, at adwa la balung amanu detang aliwang kapitna. Karas ketang 1950, dinalan na la mung libu (100,000) deng mitatagan a Breton a [[w:monolingual|tunggal amanu]], at lalu na lang ditak ngeni  
<ref>[http://www.ethnologue.com/show_language.asp?code=bre]</ref>
Agpang king metung a statistical survey <ref>[http://www.ethnologue.com/show_language.asp?code=bre]</ref><ref>Fañch Broudic, ''Qui parle breton aujourd'hui? Qui le parlera demain?'' Brest: Brud Nevez, 1999</ref> ketang 1997, manga atlu lang dalan a libu (300,000) deng magsalitang Breton king Bas Bretagne (Mababang Brittany), at maki edad lang sesenta (60) patas deng dinalan at syam a pulung libu (100,000) kareti. Mapalyaring kulang king metung a porcientu da reng maki idad a kinsi anggang dicinuevi (15-19) ing magsalita pang Breton.

Kanitang 1925, king uli nang Profesor [[Roparz Hemon]], linto ya ing minunang isyu ning pahayagang (review) ''Gwalarn''. King labingsyam a pulung banwang maybe ya iti, sibukan ning ''Gwalarn'' a itas ya uri ing Breton ba nong kapante deng aliwang mapyang amanung "internacional" o pangyatu kapamilata’ning pamaglalang orihinal a obrang sasaklo ka reng eganaganang uri ning panyulat (genres), at pamagmunikalang milikas la king Breton deng obrang dayung kikilalanan da king yatu.

Ketang 1946, elilan ne ning ''[[Al Liamm]]'' ing ''[[Gwalarn]]''. Linto la reng aliwang pahayagan at mitipun-tipun ing maragul a bilang da reng panyulat para king metung a amanung minoria {{Fact|date=June 2007}}.

[[Image:Breton school sign in Rennes.jpg|thumb|Metung a caratulang makasulat king Frances ampong Breton king Rennes, kilwal ning metung a escuelang bilingual (gagamit adwang amanu)]]

Ketang 1977, mitatag la reng [[Diwan (pipagaralan)|Diwan]] bang mituru ya ing Breton king paralan a immersion. Libu-libu lang anak deng tiru da manibat king elementaria angga king secundaria. Lalu lang mekilala uling king mangatas a akukwa da reng karelang magaral kareng examin. Atin muring aliwan paralan ing mimunikala, ing paralan a bilingual, a susulung ning ''[[Div Yezh]]'' ("Adwang Amanu") kareng escuela ning Estadu, ampo ing  ''[[Dihun]]'' ("Pamangising") kareng escuelang Catolicu.

Milikas ya king Breton ing serieng comics a [[Asterix]]. Karapatdapat yang dinan pansin iti uling agpang king comics, atyu king [[w:Armorica|Armoric peninsula]], ing bariu king Gaul nung nu ya manuknangan i Asterix. Bukud king Asterix, milikas la murin king Breton deng aliwang comics: [[w:The Adventures of Tintin|Tintin]], [[Spirou]], [[Titeuf]], [[Hägar the Horrible]], [[Peanuts]], at aliwa pa.

Pálage da la murin king Breton deng mapilan a pelicula: deng ([[Lancelot]], [[Shakespeare in Love]], [[Marion du Faouet]], [[Sezneg]]) ampo reng serie king television a ([[Columbo]] ampong [[Perry Mason]])

Susulat la king Breton deng aliwang poeta ampong talasulat. Alimbawa kilala no kareng aliwang bansa di  [[Yann-Ber Kalloc'h]], [[Roparz Hemon]], [[Anjela Duval]], [[Per-Jakez Hélias]], at [[Youenn Gwernig]]

Ngeni, bukud namung ing Breton ing [[w:Celtic languages|amanung Celticu]]ng e makikilala antimong amanung oficial. E ne buring alilan ning Estadu ning Francia ing kadwang articulu ning [[French Fifth Republic|Punbatas]] (a midagdag ketang 1994), nung nu makasulat a "ing Frances ing amanu ning Republica".

Ing ''Catholicon'' ing mumunang diccciunariung Breton, at iti murin ing mumunang dicciunariung Frances. Inedit neng  [[w:Jehan Lagadec]] ketang 1464 ining obra king atlung amanu, Breton, Frances ampong Latin. Ngeni, papakit ning pamanalto da reng bilingual a dicciunariu king Olandes, Aleman, Español ampong Welsh ing kapagnasan ning metung a dai (henerasyun) bang makilala ya kareng miyayaliwang bansa ing Breton. Atin muring [[Geriadur Brezhoneg an Here|dicciunarung kabud mung Breton]], a babye kabaldugan kareng amanung Breton king Breton.

==Lugal nung nu ya magagamit==
Keraklan, atilu king Albugang Brittany deng magsalitang Breton, at mas malagad king Aslagang Brittany (nung nu ya magagamit ing [[Gallo (amanu)|Gallo]] bukud king Breton ampong Frances, at kareng lugal king yatu nung nu la menuknangan deng Breton.

==Lon la murin deti==
{{InterWiki|code=br}}
{{commonscat|Breton language}}
* [[w:Armorica]]
* [[w:Armoricani]]

==Suglung a palwal==
*[http://www.kervarker.org/index.php?newlang=english/ Breton site including online lessons]
*[http://skol.keravon.com/ Breton site with learners' forum and lessons (mostly in French with some English)]
*[http://www.breizh.net/saozneg/mahtmls.php 100 Words relating to the internet in Breton]
*[http://www.agencebretagnepresse.com/index.php?langue=bzh/  Amsez Wask Breizh News in breton language from agence bretagne presse]
*[http://www.cuab.org/ Bretagne Réunie]
*[http://blog.breizh.bz/ BLOG BREIZH - Blog of information about Brittany with some very interesting articles about Breton language] 
*[http://www.summerlands.com/crossroads/celticlanguage/labara6.html A Taste of Breton Verse]
*[http://miejipang.homestead.com/untitled3.html Irish and Breton language with Japanese translation] incl.pronunciation sound files

==Pikwanan==
<references/>
{{Celtic languages}}
{{Celtic nations|state=autocollapse}}

[[Category:Breton language|*]]
[[Category:Languages of France]]
[[Category:Brythonic languages]]

[[af:Bretons (taal)]]
[[als:Bretonisch]]
[[an:Idioma bretón]]
[[ast:Bretón]]
[[bg:Бретонски език]]
[[br:Brezhoneg]]
[[ca:Bretó]]
[[cs:Bretonština]]
[[cy:Llydaweg]]
[[da:Bretonsk]]
[[de:Bretonische Sprache]]
[[en:Breton language]]
[[eo:Bretona lingvo]]
[[es:Idioma bretón]]
[[eu:Bretainiera]]
[[fi:Bretoni]]
[[fr:Breton]]
[[frp:Breton]]
[[ga:Briotáinis]]
[[gd:Breatannais]]
[[gl:Lingua bretoa]]
[[gv:Britaanish]]
[[he:ברטונית]]
[[hsb:Bretonšćina]]
[[id:Bahasa Breton]]
[[is:Bretónska]]
[[it:Lingua bretone]]
[[ja:ブルトン語]]
[[ka:ბრეტონული ენა]]
[[ko:브르타뉴어]]
[[ksh:Brettonish (Shprooch)]]
[[kw:Bretonek]]
[[la:Lingua Armoricana]]
[[li:Bretoens]]
[[lij:Lengua bretone]]
[[lt:Bretonų kalba]]
[[lv:Bretoņu valoda]]
[[ms:Bahasa Breton]]
[[nl:Bretons]]
[[nn:Bretonsk språk]]
[[no:Bretonsk]]
[[nrm:Bréton]]
[[oc:Breton]]
[[pdc:Bretonisch]]
[[pl:Język bretoński]]
[[pt:Língua bretã]]
[[ro:Limba bretonă]]
[[ru:Бретонский язык]]
[[scn:Lingua brètuni]]
[[sco:Breton leid]]
[[se:Bretonagiella]]
[[simple:Breton language]]
[[sk:Bretónčina]]
[[sl:Bretonščina]]
[[sr:Бретонски језик]]
[[sv:Bretonska]]
[[th:ภาษาเบรตัน]]
[[tr:Bretonca]]
[[uk:Бретонська мова]]
[[vec:Łéngoa brètona]]
[[wa:Burton]]
[[zh:布列塔尼语]]
