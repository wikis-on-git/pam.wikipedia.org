''Iting articulung iti menibat ya keng Inquirer makapetsa 10/07/2007''
[[Image:After the Day's Toil.jpg|Ing pininta nang Vicente Alvarez Dizon, ing After the Day's Toil]]

[[Menila]], [[Filipinas]] -- Kaibat ning  limang dekadang pamanintun, deng pamilya nang [[Vicente Alvarez Dizon]], ikit da ne ing pinta a menyambut at mika galal bilang mumunang dili king panginternational a ligligan inyang [[1939]] nung nu kayabe la ring bantug a [[Salvador Dali]] at [[Maurice Utrillo]].

Ing obra maestra nang ning meangubie Dizon, "After the Day's Toil", a nung nu tauli deng ikit deng pamilya na inyang [[1952]] na dela re keng bangsa para keng "Philippine International Fair", atiu ngeni keng pibandian nang Dr. Rogelio Pine, metung a Filipinu cardiologist magdatun king [[New Jersey]], [[USA]].

Y Pine seli ne iti inyang [[1980]] kang Daniel Grossman na ning Grossman Gallery, nung nu iya seli na neman keng IBM New York inyang ing kumpanya memisali yang dakal a pinta inyang katataulian ning [[1970]]'s. 

Y Dizon, na ning [[Universidad ning Filipinas]], kanita "School of Fine Arts", pininta ne ing "After the Day's Toil" inyang [[1936]] bilang graduation thesis kabang atin yang postgraduate scholarship king [[Yale University]] king [[New Haven]], [[Connecticut]].

Inyang minuli ya, migdatun ya [[Malate]], [[Menila]] at sindu na ing pamanuru na king [[UP]], ing  National Teachers' College, at aliwa pang pipagaralan.

==Ibat kareng 79 a bangsa==
Inyang 1939, y Thomas J. Watson, ing mitatag keng International Business Machines (IBM), mekaisip yang mitatag a ligligan a panginternational keng art king [[Golden Gate Exposition]] king [[San Francisco, California|San Francisco]], [[California]].

Peparala ne ing kayang pekakatawan, y Kevin Mallen, kareng 79  a bangsa mabilug a yatu para manintun makiabe.

King [[Menila]], y Mallen pintalan ne y Dizon king kayang tuknangan king 1111 A. Mabini Street, para lawen ne ing "After the Day's Toil."

Y Mallen seli ne ing pinta para keng IBM kabud ikit ne, at pepakuadru ne at peparala ne [[United States]].

Miyabe ya keng [[International Competition on Contemporary Art]] ning 79 a bangsa king [[Golden Gate Exposition]].

Ketang maamlat a ligligan, ing "After the Day's Toil" menyambut yang mumunang galal kapamilatan da ring alal da ring malda.  Ing pepalub ning [[Espanya]] kapamilatan nang [[Salavador Dali]], menyambut yang pangadua, at ing pepalub ning [[United States]] pangatlu.

Ing pepalubg nang [[Utrillo]] eya menyambut.

==[[Pacific Ocean|Pacific]] Pamisanmetung==

Ing makatatak keng menyambut a medalya ing mababasa: "Pisanmetung da reng bangsa keng [[Pacific Ocean|Pacific]] iya ing kapigaganakan ning [[America]] at kapanibalan.  Ing [[San Francisco, California|San Francisco]] iya ing pasbul papunta keng dayat malat nung nu durulang ya kareng bangsang a reti, inya ing [[Golden Gate International Exposition]], inya aku matula keng pagtiwalan ing pamanibala.  Nasa ining pamibulaglag keti yatu keng [[Pacific Ocean|Pacific]] inyang [[1939]], taganang suyuan no ngan deng bangsa.--President [[Franklin D. Roosevelt]]"

Ing [[Golden Gate Exposition]] meganap ya king kapagmasusian ding aduang bayung tete ning [[San Francisco, California|San Francisco]] 

Ing [[San Francisco-Oakland Bay Bridge]] at ing [[Golden Gate Bridge]] mibuklat la inyang [[Nobiembri 12]], [[1936]] at [[May 27]], 1937, pamitukituki.

Ing pamibulaglag menibat ya [[Pebreru 18]] anggang [[Octubri 29]] inyang [[1939]] at manibat [[Mayu 25]] anggang [[Septiembri 29]] inyang [[1940]].

==Malate-kebaitan==
Y [[Vicente Alvarez Dizon]], anak neng [[Jose Sampedro Dizon]] ning [[Bacolor, Pampanga|Bacolor]], [[Pampanga]], at [[Rosa Carlos Alvarez]] ning [[Concepcion, Tarlac|Concepcion]], [[Tarlac]], mibait ya king [[Malate]] inyang [[Abril 5]], 1905.

Ing matuang Dizon, metung yang graduate ning [[University of Santo Tomas]] inyang [[1897]], at metung yang landscape artist at botanist-agronomist na ning [[Bureau na ning Agriculture]].

King kayang obra, mitutukan yang magobra kareng balen [[Capas, Tarlac|Capas]] king [[Tarlac]], [[Magalang, Pampanga|Magalang]] king [[Pampanga]], at [[Cabanatuan Lakanbalen|Cabanatuan]] king [[Nueva Ecija]].

Ing anak a  Vicente atin yang maranun a pamanigaral king [[Malate Primary School]], at sindu ne ing kaduang antas a pamanigaral karing balen nung nu ing tatang na karin ya midistinu.

Ing tatang buri neng magaral [[medicina]] ing anak.  Ing anak memintu ya at megaral ya king [[National University]]  [[Colegiu ning Medicina]] inyang 1921-23.

Y Dizon kaibat linipat ya king [[UP]] [[School of Fine Arts]], nung nu kinanwa ya limang banuang cursu at migraduate yang mikadiploma keng art inyang [[1928]]. Kaibat ning graduation, meging yang mumunang diling artist-lecturer na ning [[Filipinas]].

Iya ing mumunang [[Filipinu]]ng meyambut keng maulagang sholarship keng aliwang bangsa, kalupa na ning memye galal kaya a binye ning  Federal Schools ning Art king [[Minneapolis, Minnesota]].

King kayang sarili, megapply at mirinan yang scholarship king [[Yale]].

==Art education pioneer==
Inyang minuli ya king kayang [[Indung Tibuan]], y Dizon sindu na ing pamanuru, at mekilala ya bilang manimuna karas keng pamanuru keng art king [[Filipinas]].

Penimunan na ing pamangamit taliri keng pamagpinta, inagkat deng ipakit at ituru ing bayung pamangamit at technique king [[Menila]] at [[Kalibudtarang Luzon]].

Y Dizon meging yang kayanib keng faculty na ning UP Pipagaral na ning Fine Arts nung nu memye yang lisyun keng amlat na ning kalalangan ([[1940]] anggang [[1947]]), at king UP College of Education, nung nu memye ya naman lisyun keng kalalangan at pamisantingan kilub(1946-47).

Inyang 1938, mitulduan yang kayanib keng UP School of Fine Arts' alumni committee para masalasan ya.  Metung ya naman artist at maamlat a pikutnangan na ning [[US Army]], [[5th Air Force Command]]king [[Clark Field]] (Pebreru anggang Agostu 1945).

Ganap ya naman professor na ning kalalangan king [[Mapua Institute of Technology]] (1937-41).

==War paintings==
Ing panaun da ning guerra, y Dizon pasalikut nang tinala ing kayang bye a masakit ng delanan.

Aganap no ring 30 makule at makapanamdaman a guerrang pinta, nung nu pemansagan an lang "[[From Japanese Invasion to American Liberation, As My Brush Saw It]]."

Sinulat ya naman aduang aklat--"[[Art Education and Appreciation]]," nung nu melimbag ya iti, at ing "[[Living As An Art]]."

Y Dizon ayasawa ne y [[Ma. Ines Lutgarda S. Henson]] na ning  [[Angeles]], [[Pampanga]].

Ing pamiabe ra mibinsiyunan lang apat a anak -- deng kambal  Victor and [[Daniel]], Luminoso at Josefina.

Y Daniel at Josefina (Josie) meging lang professional artists.

King maranun na ning [[1947]], kabang sasamasnan ne ing [[UP School of Fine Arts]], y Dizon mesakit yang matindi.

Mete ya inyang [[Octubri 19]] ning banuang ita king idad a [[42]].

Ing sinulat iyapin ing anak nang babaing [[Vicente Alvarez Dizon]].

Kepampangan neng Val Sibal, [[Octubri 25]], [[2007]]
[[User:Val2397|Val2397]] 00:42, 26 October 2007 (UTC)



[[Category:Pinta]]  [[Category:Deng Kapampangan]]
[[Category:Deng Kalalangan]]
[[Category:Deng Alit]]
