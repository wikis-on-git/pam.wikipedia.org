===Sulat Bakulud===
Sasalpantaya cu qñg Dios, Ibpang mayupayang tutu, linalang qñg banua't yatu.<br />
At cang Jesucristong Anac nang Bugtung a Guinu tamu.<br />
Pengagli Ya qñg upaya ning Banal a Espiritu, mibayit Ya cang Santa Mariang Virgen.<br />
Linasa Ya lalam nang upaya nang Poncio Pilato. Mipacu ya qñg cruz, mete Ya't micutcut.<br />
Tinipa Ya caring mete. Qñg catlung aldo, sinubli yang mebie. Pepaitas Ya banua,<br /> 
macalucluc uanan ning Dios Ibpang mayupayang tutu. Ibat carin, magbalic Ya naman queti<br />
ban mucum caring mabie ampon mengamate.

Sasalpantaya cu qñg Banal a Espiritu, qñg Santa Iglesia Catolica, qñg pamisamac ding Santos,<br /> 
qñg pangapatauadda ring casalanan, qñg pangasubli rang mie ring mete, at qñg bie alang angga.<br />
Amen.

=== '''Sulat Wawa''' ===
Sasalpantaya  ku king Diyos, Ibpang mayupayang tutu, linalang king banwa at yatu.<br />
At kang Hesukristong Anak nang Bugtung a Ginu tamu.<br />
Pengagli Ya king upaya ning Banal a Espiritu, mibayit Ya kang Santa Mariang Birhen.<br />
Linasa Ya lalam nang upaya nang Ponsyo Pilato. Mipaku ya king krus, mete Ya at mikutkut.<br />
Tinipa Ya kareng mete. King katlung aldo, sinubli yang mebye. Pepaitas Ya banwa,<br /> 
makalukluk wanan ning Diyos Ibpang mayupayang tutu. Ibat karin, magbalik Ya naman keti<br />
ban mukum kareng mabye ampon mengamate.

Sasalpantaya ku king Banal a Espiritu, king Santa Iglesia Katolika, king pamisamak ding Santos,<br /> 
king pangapatawad dareng kasalanan, king pangasubli rang mie ring mete, at king bye alang angga.<br />
Amen.

[[Category:Kristianismu]]
[[Category:Kapampangan Pangadi]]
