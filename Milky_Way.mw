Ing '''Milky Way''' ing kekatamung [[galaxy]].  Pekilagyu re king misnang salang “babat” a gawa kareng [[batwin]], a masanting diling lon manibat king [[Mawling nang Dake]] ning Yatu (Southern Hemisphere).  Manibat karin, akakit me ing masalang pekalibutad ning galaxy.  Nu namang atyu ka king [[Pangulu nang Dake]] ning Yatu, itang gilid na ing akit mu.  Uling atlu lang kapat a dake papunta king gilid ding [[Yatu]] ampong [[Aldo]], at ditak la mu reng batwin bandang gilid, maragul a maragul ing pamiyaliwa da reti king sala da reti.    

Ibat ya king [[Latin]] ing lagyu ning “Milky Way.”  Likas ne ning '''Via Lactea''' iti. Ing amanu namang ita, ibat ya king amanung [[Griego]] a '''Galaxia''' (gatas ing kabalduga’ning gala o galactos).

Metung yang maragul a grupu da reng batwin ing '''galaxy,''' a bibilugan da reng milyun-milyun kareti.  Dudurut la reti ketang karelang '''galactic center,''' antimo nung makananu yang dudurut king [[batwin]] ing metung a [[planeta]].  Pilang milyung banwa ing milabas bayu na akwang akumpletu ning metung a batwin ing kayang pamandurut king galaxy.

Maulaga la reng “cycle” a reti uling ating miyayaliwang lugal king galaxy a maki 
[[asteroid]], a maging [[meteor]] nung tumud la king [[atmosphere]] ning Yatu.  
Makapangasdan ing kasiran a malyari dang gawan deng mangaragul kareti.  Agpang 
kareng dakal a [[:en:scientist|scientist]], mewala lang laganas deng [[dinosaur]] uling mituran yang asteroid ing yatu anam a pulung milyun (60,000,000) nang banwa ing milahas.  Maniwala la reng [[astronomer]] a balang atlung pulung milyun (30,000,000) a banwa, dadalan ya ing Aldo ampo ing Yatu king metung a dake ning galaxy a dakal asteroid.  Mapalyaring dilikadu ing panaun tamu ngeni uling paniwalan dang e maglwat at mipadalan ta na naman king lugal a anti kanita.  E mu malino nung ngeni mismu o kaybat ning mapilan milyun a banwa (alang taganang makibalu), dapot malyari ini kilub ning limang milyung banwa.     
   
Pilan la pang milyun deng aliwang galaxy a makalto king [[sikluban]].  E malino nung atin pang aliwa bukud kareng akakit tamu.  Lalu pang masákit pakibalwan nung maki kabaldugan nung “ati” lu reta nung e tala man agyung akit o sukdan deti.  Neng kayi, atin lang angganan deng [[:en:Modelas of our universe|Modelu ning kekatamung sikluban]], at neng kayi naman ala.  Nung ala lang angganan, e ta la ngan agyung akit deng galaxy.     
 
Metung ya pang paralan nung makananu nang ayayapektwan ning Milky Way ing malilyari itang kapamilatan ning [[astrologia]].  Milalang ya king paralan a anti kaniti ing [[:en:Incan Empire|Imperio da reng Inca]] kilub ning kulang king dinalan a banwa. Ing paniwala da reng mitatag kanit, anyang minalis ya king metung a lugal king banwa ing Milky Way kapamilata’ning [[:en:stellar precession|stellar precession]], magwakas na ing panaun.  Bisa lang makasadya.  Mitagun ya itang panaun a ita king pamanyatang ning [[España]].  E la linaban deng Inca uling maniwala lang magdala la king hustiisya ning Dios deng Castila.  Mesira ya ing karelang imperyu, at miyabe la ketang meging [[Peru]].   

 
 [[Image:Milkyway.jpg|center|the Milky Way]].

[[af:Melkweg]]
[[an:Carrera de San Chaime]]
[[ar:درب التبانة]]
[[az:Süd Yolu]]
[[be-x-old:Млечны Шлях]]
[[bg:Млечен път]]
[[ca:Via Làctia]]
[[cs:Galaxie Mléčná dráha]]
[[da:Mælkevejen]]
[[de:Milchstraße]]
[[el:Γαλαξίας]]
[[en:Milky Way]]
[[eo:Lakta vojo]]
[[es:Vía Láctea]]
[[et:Linnutee]]
[[eu:Esne Bidea]]
[[fa:کهکشان راه شیری]]
[[fi:Linnunrata]]
[[fr:Voie lactée]]
[[ga:Bealach na Bó Finne]]
[[gl:Vía Láctea]]
[[gv:Raad Mooar Ree Gorree]]
[[he:שביל החלב]]
[[hr:Mliječni put]]
[[hu:Tejútrendszer]]
[[id:Bima Sakti]]
[[io:Lakto-voyo]]
[[is:Vetrarbrautin]]
[[it:Via Lattea]]
[[ja:銀河系]]
[[jv:Bima Sakti]]
[[ko:우리 은하]]
[[la:Via lactea]]
[[lb:Mëllechstrooss]]
[[li:Mèlkweeg]]
[[lt:Paukščių Takas]]
[[mk:Млечен пат]]
[[ms:Bima Sakti]]
[[ne:आकाशगङ्गा]]
[[nl:Melkweg (sterrenstelsel)]]
[[nn:Mjølkevegen]]
[[no:Melkeveien]]
[[nrm:C'mîns d'Saint Jacques]]
[[oc:Via Lactèa]]
[[pl:Droga Mleczna]]
[[pt:Via Láctea]]
[[qu:Qullqaquyllur]]
[[ro:Calea Lactee]]
[[ru:Млечный Путь]]
[[scn:Jolu di San Jàbbucu]]
[[sd:کيرائين واٽ ڪهڪشان]]
[[simple:Milky Way]]
[[sk:Mliečna dráha]]
[[sl:Rimska cesta (galaksija)]]
[[sr:Млечни пут]]
[[sv:Vintergatan]]
[[th:ทางช้างเผือก]]
[[tr:Samanyolu]]
[[ug:سامان يولى سىستىمېسى]]
[[uk:Чумацький Шлях]]
[[vi:Ngân Hà]]
[[wa:Voye Sint-Djåke]]
[[zh:银河系]]
[[zh-min-nan:Gîn-hô-hē]]
