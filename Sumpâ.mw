Ing '''sumpâ''' u '''maldision''' metung yang ekspresion ning malignung burî kontra king kapara.

==King kawatásan==
"Sumpa ning Poeta" (2005) ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

Ing Poeta Pakdu makukulami ne<br/>
Ining susulat na, ene asalese;<br/>
Dakal no ding benging dili nang maglame<br/>
Dapot  ing diwa na e bisang mantabe!

Bayang  datang diwa, Ing Poeta Pakdu<br/>
Ya ing aisip na ing munta king pulu,<br/>
King Pulung-kulayu  nasa neng  ibubu<br/>
Ing pang-laureadung "Poesiang Guintu".

Oita pin,  kabuklat ning mayap a abak<br/>
Memun ne Y Pakdu king mutyang kabislak<br/>
Penapik no pago ding lima nang anak<br/>
Kaibat, tintunan ne gasgas a  e gasak.

King kayang  panlako bukud darala na<br/>
Mapilan a papil at ing paniulat na;<br/>
Inyang dasnan na ne ing pulung sarya na<br/>
Aldo kukuldas ne  ketang tungatung  na.

Lalam nang lilung  ning lubas king bungang Dwat<br/>
Karin ya linukluk ining talasulat;<br/>
Kanian ne ilague ing kayang paniulat<br/>
Ing Obra-Maestra  bananeng isulat.

Sumulat ne sana ,dapot minambangan<br/>
Ing danup at kau ning kayang katawan;<br/>
Bisa ya mang minum ala yang inuman<br/>
Bisa yang sumubu ala yang pamangan.

King ulining  puyat, pagal, danup,  kau<br/>
Bigla yang melata kabud nia malilyu;<br/>
Kalulung Poeta  mipda ya animu!!!<br/>
Oita! Yang dili nang alang male tau!!!

King panga-ungle na king tigang a sulip<br/>
Pantas yang tinikdo ing kayang pamisip;<br/>
King siwang ning tabing karin ne asilip<br/>
Ing atmu katimbang a pamipatilip!

King malating siwang ikit ne ing Matua<br/>
Painuman deng daya panyuglung king bie na;<br/>
Ketang peka-altar lalapit do kaya<br/>
Ding anak ding Watas a susugatan da.

Mipatingangas yang  mengablad, mesindak!<br/>
Ila ding ikit na detang kayang anak<br/>
Magsakripisyu la--- daya da papatak<br/>
King panat nang labi ning Matuang makapiak! 

At kayagnan na ning aklis da at daing<br/>
Ding anak-poetang king danup gigiling!<br/>
Linub ya Y Pakdu king siwang ning tabing<br/>
At selubungan deng maplas  tampaling.

Iniang lawan no ding menampaling kaya<br/>
Ila ding atinan, pamuntuk, at biasa ;<br/>
"Buri kulang akit ding anak ku", ngana<br/>
Segakgakan de mung anting mamulang na.

Pituya-tuya de at  pitulak-tulak<br/>
Kambe ning sunu ra at matning sagakgak<br/>
"Oyan ing Poeta", ngara pang maglibak,<br/>
"King kai-isip na, mesira ya utak".

"King pangamulang nang susulat poesia<br/>
Ilang magkasakit ding kayang pamilya;<br/>
Kukunan no daya ding mismung anak na<br/>
King baneng dinan bie ing amanung mana".

"Bat e mipakanian? Lon ye pamanyaptan<br/>
Kesa king sarul ya susulat ne naman;<br/>
Inia ding anak na linto lang danupan<br/>
Dungis-dungisan lang mete paintungulan".

Ding amanung deta ilang mekapakde<br/>
King bigung Poetang king gabun mirate;<br/>
ken na apialas ing mapusio nang bie<br/>
Magdilidili ya king benging malumbe.

Mistula ya  waring mamulang nang tutu<br/>
Alang kasausig king dulum ning pulu;<br/>
Ding kawatasan nang king kaniglan bibu<br/>
Ala lang ulaga, sisibi da la mu!

King katajimikan  na ning benging ita<br/>
Meramdam ya itang  Sumpa Ning Poeta<br/>
"Nung Payaso ku mu king balen kung sinta<br/>
Bitasang enaku sumulat poesia".

"Karing pamilya ku ibie ku ing tungkul<br/>
Ilang maguing paksa ning kakung pamyukul<br/>
Yang gawan kung papil ing  gabun a ulyul<br/>
Yang gawan kung pluma ing sudsud ning sarul!"

Inyang  pauli ne, 'guiang malaut ya pa<br/>
Abatyawan na ne ning kayang asawa<br/>
Agad selubung ne kinaul ya kaya<br/>
At layun neng kitang itang susulat na.

"Ayari me", ngana, "ing kekang susulat?"<br/>
"Oh, wa, ayari ke", ngana ning pakibat;<br/>
Saka ne inabut ing papil a pirat<br/>
Nung nu ne binalut ing pakling panyulat!
{{stub}}

[[Category:Sikolohía]]
