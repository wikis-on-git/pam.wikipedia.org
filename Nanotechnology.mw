{{Nanotech}}
King maleparan a kabaldugan, ing '''nanotechnology''' tutunggen ne ing metung a larangan ning [[w:applied science|siyensiyang magagamit]] (applied science) ampong teknolohiyang, a makaparikil king pamagkontrol o pamanagin king pekasangkap (matter) king degulan o lebel ning atom ampong molecule, keraklan manibat metung (1) anggang dinalan (100) a [[nanometer]], ampo i ing pamangawa kareng gamit a makanyan la dagul deng pekamaulaga dang parti/dake.   

Iti metung yang larangan a tutung [[w:Interdisciplinary|multidisciplinary]] (tatagkil kareng miyayaliwang larangan): mandam ya king [[w:applied physics|pisikang megamit]], [[w:materials science|siensia da reng panyangkap]] (materials science), [[w:interface and colloid science]], [[w:semiconductor device|device physics]] [[w:supramolecular chemistry]] (ing dake ning kimikang manigaral king pamiugnayan dang noncovalent deng molecule, [[w:self-replicating machine]] at saka [[w:robotics]], [[w:chemical engineering]], [[w:mechanical engineering]], [[w:biological engineering]], ampong [[w:electrical engineering]]. Maragul ing dibati nung nanu ing lualan ning pamamanyaliksik kareng karinan a reti. Malyari yang lon ing nanotechnology antimong pamaglub o pamituglung da reng siensia king nanoscale o lebel a misnang latiktik, o antimong pamanyamasan 
king kabaldugan da reng siensiang atyu na ba yang mas bayu at bage king salukuyan.

Adua la reng manimunang magagamit a paralan (approaches) king nanotechnology. Ketang paralan a  "bottom-up" (manibatan lalam), mititikdo la reng sangkap (materials) ampong gamit (devices) ibat kareng dakeng (component) gawa kareng molecule, at miyugne-ugne la reti at mititikdo kapamilatan da reng prinsipiu ning [[w:molecular recognition|pamangilala kareng molecule]]. Keta namang paralan a "top-down" (manibatan babo), mititikdo la reng nano-objects o bageng misnang latiktik ibat kareng gamit a mas maragul a e la matatagin deti king lebel a pang-atom. Linto ing nanotechnology uli ning mibayung interes king [[w:interface and colloid science|interface and colloid science]], kayabe ing bayung dai o henerasiun da reng kasangkapan king pamagaral antimo ing [[w:atomic force microscope|atomic force microscope]] (AFM), ampo ing [[w:scanning tunneling microscope|scanning tunneling microscope]] (STM). Kayagum la reng prosesu antimo ing [[w:electron beam lithography]] ampo ing [[w:molecular beam epitaxy|molecular beam epitaxy]], gewa rang posibling deng gamit a reti ing sasarian a pamanagin kareng misnang latiktik a bage (nanostructures), at uli na niti, dakal a bayung kapaliarian (novel phenomena) a mesuri.   

Kayabe la kareng alimbawa ning nanotechnology deng pamangawa da reng polymer basi king pangabalangkas a molecular, ampo ing pamagdiseniu king planu o layout da reng [[w:computer chip|computer chip]] basi king surface science. LIpat ning maragul a pangaku da reng dakal a uri ning nanotechnology, kayabe no reng [[w:quantum dot|quantum dot]] ampong [[w:nanotube|nanotube]], keraklan, den pamung komersial a gamit ning teknolohiyang iti keta pamung pamangamit da reng colloidal o marayuput a nanoparticle a tsarakal, antimo king [[w:suntan lotion|suntan lotion]], [[w:cosmetics|cosmetics]] (pakasanting itsura), [[w:protective coatings|balut a pangambil]], [[w:drug delivery|panatad panulu]],<ref>{{cite journal |author=Abdelwahed W, Degobert G, Stainmesse S, Fessi H, |title= Freeze-drying of nanoparticles: Formulation, process and storage considerations|journal=[http://www.aapspharmaceutica.com/search/view.asp?ID=81310 Advanced Drug Delivery Reviews]. |volume=58 |issue=15 |pages=1688-1713 |year=2006}}</ref> ampong imalan a e mimamantsan.
