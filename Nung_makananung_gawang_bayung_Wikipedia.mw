<small>Aliwang amanu: [[:de:Wikipedia:Wie man eine neue Wikipedia ins Leben ruft|Deutsch]], [[:el:Πώς να αρχίσετε μια νέα Βικιπαίδεια|Ελληνικά]], [[:eo:Vikipedio:Aldonu novan lingvan Vikipedion|Esperanto]], [[:es:Wikipedia:Cómo empezar una nueva Wikipedia|Espanol]], [[:pl:Wikipedia:Jak utworzyć nową Wikipedię|Polski]], [[:vi:Wikipedia:Bắt đầu bản dịch về Wikipedia mới|Tiếng Việt]], [[:he:&#1493;&#1497;&#1511;&#1497;&#1508;&#1491;&#1497;&#1492;:&#1497;&#1510;&#1497;&#1512;&#1514; &#1513;&#1508;&#1492; &#1495;&#1491;&#1513;&#1492; &#1489;&#1493;&#1497;&#1511;&#1497;&#1508;&#1491;&#1497;&#1492;|Ivrit]](he)
...[[:Meta:Interlanguage links|''Ilikas ya ing bulung a ini!'']]</small>

Bisa kang magumpisang Wikipedia king bayung amano? Pakaisipan mu uling malyaring maobra ini. Kasdan mu, milabas pamu ing ditak a panaun bayu ya salese ini. Kaylangan meng panigaralan mayap ing kekang amanu o salita. Masanting murin nung ati’na kang karanasan a mag-edit mas maragul a Wikipedia king aliwang amanu.

== Paintunan me ing kekang amanu ==

Munta ka king Wikipedia ning kekang amanu king '''[[List of Wikipedias]]'''. Nung ala yu king listaan ing amanu mu, makiugnayan ka king [http://mail.wikipedia.org/mailman/listinfo/wikipedia-l wikipedia-l] ba kang makisabing iyabe ya ini. Kaybat, ilista me king [[requests for new languages]]. Mangibili kang ditak a impormasyon ketang kekang pinaskil. Kayabe keti ing lagyu ning amanu, ing [[Language codes|language code]], ampo ing bilang da reng taung magsalita kaniti.

==Ing pamanyad saup==

Nung e ka pa gagamit aliwang Wikipedia, malyaring dakal ka kutang potang magumpisa ka. Malyari mong kutnan deng aliwang Wikipedian para kaniti. Alimbawa, malyari mong sulatanan deng taung kayabe kareng [[en:Wikipedia:Mailinglists|mailing list]] o atyu king channel #wikimedia on [[IRC channels|IRC]].

Oreni reng mapilan a tau king meta a malyaring sumaup: Val2397[[User talk:Val2397|talk]],Katimawan2005[[User talk:Katimawan2005|talk]] at  Kixzer[[User talk:Kixzer|talk]]

==Umpisan mo retang bulung==

=== Umpisan me ing Main Page ===

Malyari meng gawan ing sarili mung Main Page. Malyari ka muring munta king [[Main Page]] ning aliwang Wikipedia at ilikas me king kekang amanu.

=== Welcome page ===

Kaylangan kang gawang “welcome page” a kalupa ning [[en:Wikipedia:Welcome, newcomers]].  Malyari meng tambing nang ilikas ita. O kaya, makasulat kang sarili mung bulung. Malyaring ati’na kang link manibat king Main Page papunta king Welcome page. A-click me ita at umpisan mu neng isulat ing bulung.

=== Nung makananung mag-edit bulung ===

Kaylangan meng ilikas ing [[:en:Wikipedia:How to edit a page|How to edit a page]] king kekang amanu.

Oyni pa ing link a maragul asaup: [[m:Help:Starting a new page]].

=== Dagdagan meng link ing listaan da reng Wikipedia kareng myayaliwang amanu ===
Iyabe me ing kekang amanu king [[List of Wikipedias]]. Karen lang dakal a yamanu deng listaan a reti, anya malyari kang munta king [[Wikimedia Embassy]] nung nukarin ating malyaring sumaup keka. Kaybat meng digdag king metung o adwang Wikipedia, idagdag de murin deng aliwa ketang karela.

=== Ilikas ya ing interface ===

Ba meng alikas ing [[wikt:interface|interface]] kaylangan mong i-edit  deng bulung king [[Help:MediaWiki namespace|MediaWiki namespace]]. Den mung sysops ing malyaring mag-edit kareti. E maglwat at mangaylangan kong taung maki ranggung sysop. Malyari kang makisabi king [[Requests for permissions]].

Tandanan mu sanang ketang “the free encyclopedia” ing “free” buri nang sabyan “e bawal”, uling ing metung ya mung kataya ing gagamita’ning Ingles king libri (presyu -alang bayad) ampong timawa (maki katimawan o kalayan). Uli na niti, malyaring mababaligo la reng tau. Ing aliwa la reng katayang gagamita’ning kekang amanu para king libri (king presyu) ampong libri o timawa (maki katimawan o kalayan), sana gamitan me itang mangabaldugang katimawan.

Nung ing kekang amanu atin yang letrang masákit isulat kareng keyboard a gagamitan da reng magsalita kaniting amanu, malyari kang magdagdag “kahun” da reng letra o sulat a espesyal kapamilata’ning mensahing 
[http://en.wikipedia.org/wiki/MediaWiki:Copyrightwarning?action=edit Copyrightwarning].

=== Isadya mo reng bulung ning Balen o Komunidad ===

Ing balang proyektung Wikimedia atin yang lugal nung nu la misabi-sabi reng gagamit kaniti. Ketang Wikipedia king Ingles, alimbawa, king [[en:Wikipedia:Village pump|Village pump]] malilyari ini. Ita namang French Wikipedia, atin yang [[fr:Wikipédia:Le Bistro|Le Bistro]]. Mamili kang lagyu ning bulung a ita at gawan me itang bulung.

Mangaylangan kang bulung nung nu ro malyaring isulat deng talasulat ampong editor (talapatuntun) ing karelang lagyu ampong lugal.  Malyari meng gawang daklat o guide  ing bulung a [[:en:Wikipedia:Wikipedians]], at ilikas me iti king kekang amanu. 

=== Isadya mo reng tuntunan===

Ating mapilan a patakaran a kaylangan dang tukyan deng eganaganang proyektu ning Wimimedia.

* E mo malyaring [[wikt:violate|labagan]] deng kundisyun ning metung a copyright. Makigawa kang bulung a maki babala kareng taung e na la mu kabud mangopya nung e la minyad kapaintulutan ketang sinulat.
* Malyari lang [[wikt:distribute|pamye o ilimbag]] deng artikulung Wikipedia king lalam ning [[en:GNU Free Documentation License|GNU Free Documentation License]]. Pakibasa me ing license at gawa kang bulung ba meng isplikan.
* Kaylangan lang gumamit [[en:Wikipedia:Neutral point of view|neutral point of view]] (NPOV) deng talasulat artikulu. Makigawa kang bulung nung me isplikan ini.
* Makigawa kang bulung nung nu mo isplikan deng [[en:Wikipedia:What Wikipedia is not|bageng e tutu tungkul king Wikipedia (What Wikipedia is not]].

Bukud kareting patakaran a papalyari da kareng eganaganang proyektu, malyari yang gawang sarili nang patakaran ing balang proyektu. 

Oreni reng patakaran a malyari mung tambing ipatupad:

* Tuntunan king [[:wikt:orthography|pamisulatmap]]  - nung e mu metung ing paralan ba yang isulat ing kekang amanu, kaylangan kong mikasundu king tukyan yung tuntunan.
* Stylistic conventions – nung ala yang standard a uri ing kekang amanu (itang gagamitan da reng eganagana ba lang mikayntindi), kaylangan yung mikasundu tungkul kaniti o mika patakaran nung sanung klasi o dayalektu ning kekayung amanu ing gamitan. Mangaylangan kayu muring mas komplikadung stylistic convention (pakilawe me ing [[en:Wikipedia:Manual of style|here]]) para king metung a alimbawa.
* [[:en:Wikipedia:Naming conventions|naming conventions]]

=== Gawa kang style guide ampong pikukwanan impormasyon para kareng talasulat ===

Buri meng maging matas a kalidad ing kekang encyclopedia. Dinan mong mapilan a munikala o suhestiyon deng talasulat. Ating website o karinan king kekang amanu tungkul king pamanyulat? Malyari ka ring magdagdag diksyunaryu o daklat (guide o giya) king pamanyulat keni. Ibili mu ing eganaganang makasaup kareng talasulat.

=== Sumulat kang mapilan a artikulung malyari rang pakyapusan deng aliwa ===

Malyari kang sumulat mapilan a artikulu ba yang miyumpisan ing kekayung Wikipedia, at ba lang mika alimbawa deng aliwang talasulat. Malyari kang milikas artikulu manibat king aliwang Wikipedia, o malyari kang sumulat orihinal a artikulu.

=== Makiugnayan kayu at makisaup kareng wikipedia karetang aliwang amanu ===

Masanting nung makapakyabe ka kareng mapilan a [[en:Wikipedia:Mailinglists|mailing list]] ba mung abalu ing malilyari. Makinabang ka murin kareting mailing list uling apanigaralan mu ing karanasan da reng aliwang Wikipedia.

Makigawa kang lokal a [[Wikimedia Embassy]] para king pamakiugnayan kareng aliwang amanu (gawa kang bulung mu ba ra kang gad apakisabyan, at mamye kang lagyung malyaring gawang contact)

Nung maintun kang sentral a lugal nung nu mu yakit ing malilyari king mabilug a komunidad a Wikipedia, munta ka king [[goings-on]].

== Pamalita me ing kekang Wikipedia ==

Maintun kang newsgroup, forum, discussion list, atlwp., nung nukarin la intresadu deng tau king pamag-umpisa ning Wikipedia king karelang amanu. Alukan yo reng dyaryung sumulat kayu tungkul king kekayung obra kaniting proyektu, ampo ing kayang ulagang pangkultura o pangkalinangan king lipunan. Gawa kang malating brochure/polyetu o poster tungkul king Wikipedia king kekang amanu. Mangibili kang link king Wikipedia ketang kekang email signagure. 

Makasadya ne para king publiku ing kekang amanu! Subukan mong kumbinsyang makyabe king proyektu reng kekang kaluguran, at isplikan mu nung makananu ing palakad na ning Wikipedia. Salamat king kekang kasipagan!  

[[Category:Wikipedia]]
[[Category:Multilingualism]]
