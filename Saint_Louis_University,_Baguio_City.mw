{{Infobox_University
|name             = Saint Louis University
|image            = [[Image:SLU.jpg|center]]
|motto            = Sapientia aedificat, ("ing kabiasnan, makapanikdo ya")
|established      = 1911 
|students     = 20,000
|type             = [[Private school|Pribadu]], [[CICM]] 
|location= 	
|address=A. Bonifacio Street<br>2600 Baguio Lakanbalen, Filipinas 
|free=telephone
|telephone=(063) (74) 442-3043; 442-2793;<br>442-2193; 443-2001;<br>444-8246 to 48<br>(063) (74) 442-2842 (fax)
|president=Rev. Fr. Jessie M. Hechanova
|city             = [[Baguio Lakanbalen]] 
|state            = [[Benguet]] 
|country          = [[Filipinas]] 
|campus           = 6 [[w:hectares|ektarea]] 
|colors           = maputi ampong iro (azul)
|website= [http://www.slu.edu.ph/ www.slu.edu.ph] 
|}}
Ing '''Saint Louis University''' (SLU) metung yang pipagaralan king [[Baguio Lakanbalen]] a manga aduang dalan limampulung (250) kilometru king pangulu ning [[Menila]].

==Pekamaulagang impormasiun==

Tetag de kanitang 1911 deng misionariu ning [[w:Congregatio Immaculati Cordis Mariae]] (CICM) ing Saint Louis University ba yang isundu ing pamag-Cristianu na ning pangulu ning Filipinas. Mayayakit ya king [[Baguio Lakanbalen]], metung a siudad bakasiunan aduang dalan limampulung (250) kilometru king pangulu ning [[Menila]] a ausan dang "Summer Capital of the Philippines"  (Kapitoliung Pangkaleldo ning Filipinas). Ing SLU ing pekamaragul a unibersidad king [[Cordillera Administrative Region|Pangulung Filipinas]] (Northern Philippines); kanitang Noviembri 17, 2007, 20,750 (adua lang pulung libu pitung dalan limang pulu) la reng magaral keti, at ibat la karen ngang labuad ning Filipinas deti, bukud pa kareng aliwang bangsa. Atyu king sentru ning Baguio ing kayang campus a maki atlung pulung gusali, at misasamut la keti deng miyayaliwang kultura ampong nasiun. Ngeni, tuturing deng metung kareng manimuna at gagalang a institusion ning Filipinas. Daragul ya kayabe ing pamangailangan da reng magaral ampong talaturu, at miyayampang yang pamagaral king elementaria sekundaria, kolehiyu ampong graduadu.         

===Amlat===

Kanitang 1907, míras la king Filipinas deng misionariung CICM, a tiburan ning Vaticanung gawan yang Cristianu ing dake nang pangulu ning bangsa. King Baguio la menuknangan deting misionariu uling pareu yang malapit iti king Menila ampo king lalawigan ning Benguet king kabundukang [[Cordillera]], nung nu maki dakal a tribung tubu. Aniang 1911, tetag neng Rev. Fr. Séraphin Devesse, CICM king Baguio para kareng apulung ának a lalaking taga karin, at inaus neng '''Saint Louis School''' iti. Ketang 1915, meragul ya ing eskuela, at megi yang vocational and trade school, at mitikdo yang sanga iti. Aniang banuang 1952, mibusni ya ing College of Liberal Arts and Commerce, kapamilata’nang Gerard Decaestecker. Kalabas ning panaun, miragdagan la reng kayang kursu at sinulung ya ing pipagaralan. Mekilala la reng programa nang pang-graduadu ning Saint Louis College ketang 1955, at megi yang unibersidad kanitang 1963.<ref>[http://www.slu.edu.ph/about/history.jsp Saint Louis University, Baguio City, Philippines<!-- Bot generated title -->]</ref>
 
Mika ranggu yang katlu kareng aduang dalan siam a pulu’t anam a eskuela king mabilug a Filipinas basi king bilang da reng mipapasar kareng miyayaliwang iksamin manibat 1999 anggang 2003 agpang king pamanyuri ning Professional Regulation Commission ampo ing Commission on Higher Education.  

===Ing Banua-banuang Pamanalkus ning SLU===
*1907 Miras la king Filipinas deng misionariung CICM king tubud ning Santa Sede (Holy See) ba yang gawang Cristianu ing pangulu nang dake ning bangsa 
*1911 Mipaltutu ing paninap nang Rev. Fr. Serafino De Vesse, CICM aniang tetag ne ing St. Louis Mission School, king malating baleng metung mu kuartu, a maki apulung disipulus.
*1915 Megi yang trade school ing St. Louis Louis lalam nang Fr. Florimond Carlu. Kasaup la reng Canonesses of St. Augustine, megi yang kumpletung eskuelang pang-primaria, a maki gradung intermediate 
*1921 Mipalagyuan yang St. Louis School ing eskuela, a pepalagyu ra kang San [[w:Aloysius Gonzaga|Luis Gonzaga]]. Meragul ya iti at mika sekundaria: saparadu ya ing campus king Cathedral Hill para kareng sekundariang lálaki, at maki sarili no man deng bábaing sekundaria ampong elementaria king Campo Filipino.   
*1951 Kaibat ning Kaduang Gerang Meto Yatu, mibuklat yang pasibayu ing eskuela, busal ning kasiran. Deng Misionariung CICM ing menibala ketang Boys’ High School, kabang madre no mang ICM deng tinalan king Girls High School
*1952 Uli ning misanib a pamagmalasakit da ri Msgr. William Brasseur ampong Rev. Fr. Rafael Desmedt, mitátag ya ing Saint Louis College, a kanita bibilugan da makatuking departamentu: Education, Liberal Arts, Commerce and Secretarial. Pitung pulu’t lima (75) la mu deng magaral aniang migumpisa ya ing eskuela.  
*1954 Migumpisa ya ing College of Engineering ampo ing College of Law 
*1956 Mitikdo ya ing Graduate School of Arts and Sciences
*1963 Mipalagyuan yang Saint Louis University ing Saint Louis College aniang pigkalubanan ne king kabilian a unibersidad ning kapamahalan ning Filipinas kanitang May 16, 1963. Ing SLU ing mumunang pribadung unibersidad king pangulung Filipinas a mekilalang unibersidad.
*1967 Megi yang aduang kolehiyu, ing College of Human Sciences ampong College of Natural Sciences, ing College of Liberal Arts.
*1976 Mitátag ya ing College of Medicine ampo ing College of Nursing.
*1977 Mitikdo ya ing SLU Hospital of the Sacred Heart bang sumuyu king pamangailangan dang pangkabulasan deng memalen ning Baguio. Iti ing pipagsanayan da reng magaral king College of Medicine ampong College of Nursing.
*1982 Kaibat ning maigpit a pamanyuri, pigkalubanan ne king kabilian a “deregulated” (sariling pamanibala) ning Philippine Association of Accrediting Schools, Colleges and Universities (PAASCU) ing SLU.
*1983 Miyari ya ing Dr. Waldo S. Perfecto Building
*1986 Milukluk ya i Rev. Fr. Joseph Van Den Daelen, CICM
*1986 Pigmasusian na ning SLU ing pitumpulu’t limang (75) banua ketang kayang Diamond Jubilee Year, a maki temang “Sharing Wisdom Building Values for God and Country.”. 
*1990 Migumpisa ya ing Institute for Information and Computer Science (IICS)
*1993 Mitátag ya ing Center for Culture and the Arts aniang Mayu 27.
*1994 Megi yang College of Information and Computing Sciences ing IICS
*1996 Miyari ya ing Covered Court

==Pisasabian a Akademiku==

King salukuyan, siam la reng kolehiyu king Saint Louis University:

*'''College of Accountancy and Commerce'''[http://www.slu.edu.ph/academics/cac/] 
*'''College of Education'''[http://www.slu.edu.ph/academics/coe/] 
*'''College of Engineering and Architecture'''[http://www.slu.edu.ph/academics/cea/] 
*'''College of Human Sciences''' [http://www.slu.edu.ph/academics/chs/]
*'''College of Information and Computing Sciences'''[http://www.slu.edu.ph/academics/cics/]
*'''College of Law''' [http://www.slu.edu.ph/academics/col/]
*'''College of Medicine''' [http://www.slu.edu.ph/academics/com/]
*'''College of Natural Sciences''' [http://www.slu.edu.ph/academics/cns/]
*'''College of Nursing''' [http://www.slu.edu.ph/academics/cn/]

Deng makatuki ila reng aliwang dake na:
*Saint Louis University Laboratory Elementary School, Baguio City 
*Saint Louis University Laboratory High School, Baguio City 
*Saint Louis College, San Fernando City, La Union 
*University of Saint Louis, Tuguegarao City 
*Saint Mary's University, Bayombong, Nueva Vizcaya 
*Saint Louis School of Mandaue, Mandaue City, Cebu 
*Maryhurst Seminary, Baguio City 
*Maryhill School of Theology, Quezon City 
*Maryshore Seminary, Bacolod City 

===Pamangilala===
'''Pambangsa''' 
*[[Catholic Educational Association of the Philippines]] (CEAP) 
*[[Philippine Association of Colleges and Universities]] (PACU) 
*[[Association of Catholic Universities of the Philippines]] (ACUP) 
*Philippine Accrediting Association of Schools, Colleges and Universities (PAASCU) 

'''Internasiunal''' 
*[[Association of Southeast Asian Institutions of Higher Learning]] (ASAIHL) 
*[[International Federation of Catholic Universities]] (IFCU) 
*International Association of University Presidents (IAUP) 
*[[Association of Southeast and East Asian Catholic Colleges and Universities]] (ASEACCU)

Deng Kolehiyu
Maki siam yang kolehiyu ing Saint Louis University, a miyayampang kursung pang-graduadu ampong pang-kolehiyu:

College of Accountancy and Commerce 

College of Education 

College of Engineering and Architecture 

College of Human Sciences 

College of Information and Computing Sciences 

College of Law 

College of Medicine 

College of Natural Sciences 

College of Nursing 

Kikilalanan no ning Philippine Accrediting Association of Schools, Colleges and Universities (PAASCU) deng kursung yampang da reng miyayaliwang kolehiyu. Lima la reng kolehiyung dininan nang galal ning Commission on Higher Education (CHED) uli ning karelang masanting a rekord:

College of Education - Center of Excellence for Teacher Education

College of Nursing - Center of Excellence for Nursing Education

College of Engineering and Architecture - Center of Development for Engineering and Architecture and CHED Pilot Center for Graduate Program in Engineering

College of Accountancy and Commerce - Center of Development for Business and Management 

College of Natural Sciences - CHED Pilot Center for Graduate Program in Biology.

College of Information & Computing Sciences - Center of Development for Information Technology.

==Pikuanan==
<references/>

[[Category:Universities and colleges in the Philippines]]
[[Category:Roman Catholic universities and colleges in the Philippines]]

[[en:Saint Louis University, Baguio City]]
