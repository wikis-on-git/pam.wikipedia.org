[[File:Moon.jpg|thumb|250px|Ing Bulan ning Yatu]]

Ing '''bulan''' ([[file:Moon decrescent symbol (fixed width).svg|16px|☾]]) metung yang maragul a [[batu]]ng dudurut king metung a [[planeta]]. Atin yang metung a bulan ing [[Yatu]]. Dakal la bulan deng mapilan a planeta, at ating planetang ala naman. Neng pisasabyan ta ya ing bulan ning yatu, keraklan “ing Bulan” ing kekatamung susulat.

[[:en:satellite|Satellite]] ing keraklan a yaus kareng bageng dudurut kareng planeta. Kayabe la kareng [[nature|natural]] a satellite deng bulan. Gagamit la muring [[:en:rocket|rocket]] deng tau bang magparlang [[makina]]ng dumurut king Yatu. Awsan dong [[artipisyal]] a satellite deng makinang deti.

== Ing Bulan ning Yatu ==
Ala lang sariling [[aslag]] deng bulan. Akakit ta ya ing Bulan ning Yatu uling king aslag ning [[Aldo]]. Pane neng aslagan ning Aldo itang kapitna ning Bulan, kabang itang kapitna, pane ya mung maralumdum. Ini ing sangkan nung bakit mamaliwa ya itsura ing Bulan neng myayaliwa nang dake ning pabulan (month). Ausan dang “phases” ning Bulan ining pamanaliwang ini. Neng maragul yang maragul at mabilug ing Bulan, atyu king gulut tamu ing aldo kabang lalon ta ya iti. Ustu namang maimpis yang maimpis ing Bulan, halus atyu king sumangid ning Bulan ing Aldo kabang lalon ta ya iti. 

Metung ya mung lupa ning Bulan ing paneng makayarap king Yatu. Malagwang intindian ini. Nung lumakad ka padurut king metung a dutung, a dudurut ka ba kang paneng makayarap ketang dutung a ita, makanyan ya murin ing Bulan neng dudurut ya iti king Yatu. 

Ing [[pabulan]] ing panaun nung kapilan akwa nang manaliwa ning Bulan manibat king masalang masala angga ketang malati ya at maimpis, angga ketang masala ne namang pasibayu. Malilyari iti kilub ning apat a [[paruminggu]]. Labing atlung (13) besis malilyari ini kilub ning pabanwa. Makuyad yang bagya ing pabulan basi king pamandurut ning bulan kumpara king pabulan king kekatamung [[kalendaryu]].

== Ing orbit ==
Adwa la reng [[pwersa]]ng makayapektu king orbit na o pamandurut ning bulan o sanupamang satellite. Ing [[gravity]] ampo ing [[centripetal]] force.

== Deng planetang maki bulan ==
Deng planeta king kekatamung [[Solar System]] a maki bulan:

* [[Yatu]], metung (1) a bulan
* [[Mars]], adwang (2) bulan
* [[Jupiter]], anam a pulu't atlung (63) bulan
* [[Saturn]], atlung pulu't metung (31) a bulan
* [[Uranus]], adwang pulu't pitung (27) bulan
* [[Neptune]], labing atlung (13) bulan
* [[Pluto]], metung (1) a bulan ([[Charon]])

== Deng planetang alang bulan ==
Deng planeta king kekatamung [[Solar System]] a yalang bulan:
* [[Mercury]]
* [[Venus]]

[[Category:Astronomia]]
[[Category:Moons]]
