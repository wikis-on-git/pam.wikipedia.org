[[Image:IMG 4944.jpg|thumb|384px|Deng bakang mamangan [[dikut]].]]
Sesesen do reng ortelanu deng '''baka''' para king karni, [[gatas]] at aliwang 
produktu ibat kaniti, [[balat]] at anting animal a pagobra, alimbawa manigut 
[[garitun]], [[sarul]] at aliwa pa. Kareng aliwang [[bansa]], atin lang papil 
king relihyun at gagalang da la.  

== Pamangamit kareng amanu ==
Ibat ya king Castila ("vaca" o "cow" king Ingles) ing lagyung baka, at karen ya 
mung babai magagamit iti karela ("ganado" ing gagamitan da nung kayabe la pati 
reng lalaki). Nanupata, king Kapampangan, gagamitan de antimong pangkabilugan a 
yaus kareng eganaganang animal a reti, lalaki man o babai. Ita namang katayang "toru," kareng lalaki ya mu magagamit.  At "biseru" no man ing deng anak da reng baka.     

==Biology==
[[Image:Lightmatter wild cow.jpg|240px|right|<nowiki> </nowiki>]]
[[Ruminant]] la reng baka.  Ing buri nang sabyan niti, uli ning pangagawa ning 
karelang [[digestive system|dungus]], agyu rang kumabye king [[dikut]] at aliwa 
pang [[tanaman]].

Anyang purmeru, mayayakit ya ing [[aurochs]] king maleparan a lugal kayabe ne 
ing Europa, Africa ampong Asia. Kareting mengalabasan pamung siglu ning 
kasalesayan, melimita ne mu king Europa, at pete rong mangasung alang paintulut 
detang tawling animal king [[Masovia]], [[Poland]], kanitang [[1627]], dapot 
sibukan da reng magpalahing magpaltong bakang anti kaniti itsura kapamilatan 
ning pamilahi da reng salukuyan a uri da reng baka, at linto ya itang lahing 
[[Heck cattle]].  

Ating e ustung impormasyun tungkul kareng baka (keraklan kareng toru), itang mwa 
lang ustu neng akit de ing kuleng [[malutu]]. E tutu iti; e la manakit kule deng 
baka, nun e mu matuling, maputi at kulul abu. Manibat ing e ustung paniwalang 
iti kareng matador (bullfighter) a gagamit malutung tela ba lang salake deti. 
Ing tutu, metung ya mung tradisyun ing pamangamit king malutung tela. Itang galo 
ning kapa yang sangkan nung bakit sasalake ya ing toru.

==Ing gamit da reng baka==
[[Image:Cow milking machine in action DSC04132.jpg|thumb|230px|Maquinang gagamitan king pamangatas baka]]
Maulaga ing papil da reng baka king [[kasalesayan]] da reng tau. Para kareng 
aliwang tau, deti ing matwang diling uri ning [[pibandyan]]. Uling babye lang 
[[karni]] ampong gatas at magsilbi kareng amu ra, at dakal dili ra, kabang ala 
lang kakanan nun e mu dikut, maragul ing asasaup da kareng tau kanita pang 
minuna. 

King [[Hinduismu]], [[banal]] ing paglalawe ra king baka, anya e malyaring kanan 
iti: "Ing baka ing kekatamung [[Ima]], uling bibye na kekatamu ing kayang 
gatas."

King [[Latin America]], [[Australia]] ampo ing albugan nang dake ning 
[[Pangulung America]], sosoga do reng baka kareng mangaragul a pirasung gabun a 
awsan dang [[rantsu]].

King [[Portugal]], [[Espania]] at deng aliwang bansa king [[Latin America]] 
gagamitan do reng toru para king isport a toreo o bullfighting; bawal kareng 
dakal a bansa ing anti kaniti.


== Karagdagang belwan ==
*Metung ya ing baka (ox) ketang [[zodiac]] da reng Isic a maki durut (cycle) a 
tya labing adwang banwa. Maki kaugnayan ya iti king kalendaryung Isic. 
*Toru ya ing bibilugan ning constellation (grupu da reng batwin) a [[Taurus]].

==Suglung a palwal==
{{Commons|Bos taurus}}
* [http://www.ansi.okstate.edu/breeds/cattle/ Cattle Breeds website] - Oklahoma State University
* [http://www.pbs.org/wnet/nature/holycow/index.html PBS Nature: Holy Cow (about cows in general)]

[[Category:Mammals]]

[[als:Kuh]]
[[cs:Kráva]]
[[cy:Buwch]]
[[da:Tamkvæg (Bos taurus)]] 
[[de:Hausrind]] 
[[en:Cattle]]
[[eo:Bovo]] 
[[es:Vaca]] 
[[fr:Bovin]] 
[[gl:Vaca]]
[[ja:&#12454;&#12471;]]
[[ms:Lembu]]
[[nds:Rindveeh]] 
[[no:Storfe]]
[[nl:Rundvee]] 
[[pl:byd&#322;o]]
[[pt:Gado]]
[[ru:&#1050;&#1086;&#1088;&#1086;&#1074;&#1072;]]
[[sv:Nötboskap]] 
[[zh-cn:&#23478;&#29275;]]
