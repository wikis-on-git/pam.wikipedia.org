Evangelina Hilario-Lacson, Ph.D.

Y Doktora Lacson malyari yang mitagurian "Indu ning Kalinanga Kapampangan" pauli ning keyang alang patnang pamagmalasakit ampong kimut king panyulung ning eganaganang maka-Kapampangan a ulaga. Ketang halus alang kikimut king pamanyulung ning kebaluan Kapampangan i Doktora Lacson ya ing masigasig a mayaliksik, susulat at managkat kasaup king pamanyulung ning kabiasnan Kapampangan.

Tiglus neng pakirasan ing talindu ning Akademyang Kapampangan, metung a aguman at buklud ding sapni ning Malagung Panyulat Kapampangan a tinatag nitang meanguabie nang Tata i Abogado Don Zoilo Hilario ampo ring kayabe nang matenakan a Kapampangan ri Don Monico Mercado at Abogado Don Amado M. Yuzon. Ing babasan a lilimbag ning AKKAP, mayayaus "Ing Susi" anggang ngeni atyu ya at miraras karing miyayaluang lugal king yatu.

Metung karing sinulat nang aklat ing "Kapampangan Writing, metung a Compedium", bunga ne ning malambat a pamanyaliksik a memunga king marakal nang kalamnan, ali mu dikil king kalinangan nunge pati na king Kasalesayan ning Pampangan at alwa nang dake ning Pilipinas.

Pauli ning pepasubli neng mie ing Pamanuru king Kapampangan karing pipagaralan lalu na king Pamantasan, ing kulturang ini miras ya king duyan ning tagumpe. Marakal karing taung  mangutang dikil king Kasalesayan at Kalinangan ning sakup ning Kapampangan kaya la pupunta at mangutang.
