Para KEKA,

Dintang ka quing biye cu aldong ecu pegdulapan Dintang ka aldong kakung kesayan Makananu keng iugse kekatang pamiyabe Nung balu cung quing pusu cu ika ing tutungge.

Masakit man para cacu ing mengapalyari Ninu mo yacu para keka gumanti Ing lugud a binye cu Lugud manibat quing pusu cu.

Dakal a kutang ing buri cung sambitan Dakal a bage lilibad cacung kaisipan Sanu at nanu pa ing dapat cung gawan Bang akit mu ing canacung gagawan.

Keka,biclat cu laman na ning pusu cu Keka,dinuwang cu kaladua cu Buong pamagtiwala ing queca binye cu Bang aramdaman lugud at tagimpan.

Antimong hangin etamu agyung talnan Antimong danum sabatan mu man pilit mantun dalan Kailangan kang mako mibalik quing aldong likwan Masakit man quing salu cu ninu yacu para pigilan.

Buri cung abalu mu laman na ning kilubluban Buri cung akit mu cacung kabilyan Buri cung pulisan ing luwang tutulo Quing sakit na ning lub cu ninu ing manulu.

Tatakut cung datang aldong pamagpaalam Tatakut kung malakwan ini ing araramdaman Pero makanyan man pangaku cu KEKA PANAYAN DAKA MAGLAMBAT KA MAN.


....yakumu...
