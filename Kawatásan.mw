 
BALU YE PA’Y NINOY?
Neng Aida Dalusung Tanglao 8/10/05



I. Balu ye pa’y Ninoy?

Ngara tau ya Tarlac,

Kapampangan ya.

Anya pin pagmaragul taya.

 

II. Balu ye pa’y Ninoy ?

Matalustus yang mangamanu,

oneng ring keyang amanu,

mangantimbang, mangalalam, katutuan ngan.

 

III. Balu ye pa’y Ninoy ?

Ngana ning Tata ku,

pabala-balaus ya kanu.

Ngaku, konsensiyang malinis alang katakutan.

 

IV. Balu ye pa’y Ninoy ?

Ngana ning Inda ku,

makalunus ya neng akakit ne ketang makasukul ya.

Kikiyakan nane agyang maybe ya pa.

 

V. Balu ye pa’y Ninoy?

Ngana nitang kaluguran na i Teddy Benigno,

pakisabyan ne sa itang Diktador,

bang ring katuliran ibalik, Balen misaplala. 

 

VI. Balu ye pa’y Ninoy?

Ngara malugud yang tau,

Likuan ne ing America, 

King Balen na mibalik bang patimawan ya.

 

VII. Balu ye pa’y Ninoy?

Lusuk yang maka-Dios.
Ing Santo Rosario atyu karing gamat na,

ketang pauli yang makikit pala king KAMATAYAN na.
Pamamunta na KAYA pigsadyan na.

 

VIII. Balu ye pa’y Ninoy?

 Ngara ring tau,

 “Ninoy, you did not die in vain.”, “Ninoy hindi ka Nag-iisa.”

 “Ninoy, eka magdili-dili.". 

 Ngeni, dakal ata karela miparoro nala.

 

IX. Balu ye pa’y Ninoy ?

 Ngana bayu meko:

 "Ing KATAPANGAN makasikan.

 Ing KAGALGAWAN makasira."

 

 

X. NINU PIN I NINOY?

Aku, ninu yaku? Nanu ku? Ika? 

Ita ngan? Nuta papunta?

Karing ANAK kalupa nang Ninoy a mangutang, 

nanu ing PAKIBAT?
