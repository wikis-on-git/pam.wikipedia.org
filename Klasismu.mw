Ing '''klasismu''' ya ing negatíbung panimanman at mismung diskriminasion kontra karing úrîng sosial a aliwâ king sarílî.

==King kawatásan==
"Kulumparit" (2005) ya ing títulu ning metung karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]] tungkul king [[Malamarine|malamaríne]] (''Mimosa pudica'').

Ibat king anak ku, kakilala kune<br/>
Dikut-Kulumparit o Malamarine;<br/>
Pikakasaman yang dikut king marangle<br/>
Uling masuksuk ka kabud dilpakan me.

Inya makanian deng pamaligtad yamut<br/>
Ampon sisilaban kaibat ning papalut;<br/>
Talagang imbut da ding tau king Laut<br/>
Ing patdan de lahi ing Marok a Dikut.

Inyang dagul nakung munta Amerika<br/>
Ing Marok a Dikut ikit keng misan pa;<br/>
Dapot ene dikut.....! Ing lawe da kaya<br/>
Metung a tanaman.... malagung Sampaga!

Karin ya king siduan king Marmol nang Pasu<br/>
Ninu man manakit pupurian de lagu;<br/>
Pemalayawan deng "Malambut a Pusu"<br/>
Kasi, tagkilan me, magtikum yang duku.

Ining Kulumparit o Malamarine<br/>
Tin yang Guintung Aral king kekatamung bie;<br/>
Ining kasaman dang sukal a metunggue<br/>
Sampaga ya palang maulagang bague.

Eme pakalati yang taung kalulu<br/>
Agyang Kulumparit ya mu king lawe mu;<br/>
Pota nung akua yung mikit pasibayu<br/>
Sampaga ya pala......Marangal yang tau!
{{stub}}

[[Category:Sosiolohía]]
