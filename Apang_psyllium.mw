{{taxobox
|image = Psyllium_seed_husks.JPG
|caption = Deng apang psyllium 
|name = Apang psyllium 
|regnum = [[Plantae]]
|subregnum = 
|divisio = 
|classis = 
|subclassis = 
|ordo = 
|familia = [[Plantaginaceae]]
|genus = ''[[Plantago]]''
|species = 
|binomial = 
|}}

Deng '''Apang psyllium''' ('''psyllium seed husks'''), awsan da mu namang '''[[ispaghula]]''', '''[[isabgol]]''', o '''[[psyllium]],''' dakre rala deng butul o [[bini]] ning tanaman a ''[[Psyllium|Plantago ovata]]'', (genus ''[[Plantago]]''), a katutubu king [[India]]. Deti [[hygroscopic]] la, at kakapal la lalbag at maging malasipun. Rerekomenda ning [[Ayurveda]] ing pamangamit kaniti para king pamaglinis king bituka ampo king regular a pamagbawas ampo king mas masanting a sirkulasyun ning daya. 

E malalaso king katawan ing kakanan a apang psyllium, at iti malyaring pikwanan [[tiban king kakanan]] (''dietary fiber''). Gagamitan iti bang munye kapasnawan king masyas a pamagbawas, iritabling pamagbawas, ampong pamagbulus. Gagamitan ya mu namang [[pandagdag king kakanan]] (''dietary supplement'') bang saupan ampong panatilyan ing regular a pamagdalan king sistemang gastrointestinal (ing daralanan ning kakanan). Ing e malalasong sangkap ning keraklan king king apa babye yang e manaliwang solidung sangkap nanu la man deng aliwang aspetu ning kakanan o sakit ning bituka. Agpang king bayung pamanyalugsug (''recent research'') masanting ing epektu ra king pamagpababa king [[cholesterol]] ampo king pamag-kontrol king [[diabetes]].<ref>[http://www.nlm.nih.gov/medlineplus/druginfo/natural/patient-psyllium.html Medline plus]</ref>

Kayabe kareng aliwa nang gamit ing pamag-ornung alang gluten (''gluten-free baking''), nung nu ra kukwanan o sisipsipan deng apang psyllium ing danum o mabasa, at sasaup iti bang e gad misasalbag o matatagtag ing tinape. 

Magagamit la reng apa king natural dang kabilyan, o palangyan da la ampong dadaldakan at gagawan da lang polbu, ba lang mas malagwang kanan. King sanu man kareng pormang deti, kakanan la kapamilatan ning pamanyamut king danum o aliwang likidu. 

Malyari la muring inuman antimong capsule. Deng masasali king bitukang pampalambut pamagbawas, ampo reng ''fiber supplement'', antimo reng [[Metamucil]], [[Colon Cleanse]], [[Serutan]], [[Fybogel]], [[Bonvit]], ampong [[Effersyllium]], atin lang apang psyllium antimong pekamaulagang sangkap.  

Malyari la mu namang isamut deng apang deti kareng aliwang sangkap. Alimbawa, neng kayi, sasamut da ing pulut a Blackstrap (''Blackstrap molasses'') kareti uli ning kayang matas a laman a mineral ampong bitamina, bukud king masanting yang talapagdala. Ing karaniwan a dosis kaniti, metung anggang atlung kutsarita balang basu ning danum. Malyari lang gamitan deng butul psyllium, oneng mas mura la. Ing standard a dosis, 3.5gm a linaso king 250 ml a danum.  

Agpang king U.S. [[Food and Drug Administration]] (FDA), maki malinong pakinabang ing pamamangan king apang psyllium<ref>http://www.fda.gov/Food/LabelingNutrition/LabelClaims/HealthClaimsMeetingSignificantScientificAgreementSSA/ucm074351.htm</ref> at babawasa na ing panganib ning sakit king pusung coronary (''coronary heart disease'' o CHD). Uli na niti, malyari nang bawasan ning psyllium ing panganib ning CHD.

==Dalerayan==
<references/>
* [http://www.ageless.co.za/herb-psyllium.htm Psyllium seed husk]
* [http://www.yogsandesh.org/articles/116/1/Isabgol-Qualities-and-Benefits/Page1.html Isabgol: Qualities and Benefits]

{{commons category}}

[[Category:Edible thickening agents]]
[[Category:Jalore district]]


{{ingredient-stub}}
{{medicine-stub}}

[[de:Flohsamenschalen]]
[[en:Psyllium seed husks]]
[[sv:Loppfr√∂]]
