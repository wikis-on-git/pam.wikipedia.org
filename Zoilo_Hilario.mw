I ''''Zoilo Sangalang Hilario ''' metung yang [[Kapampangan]] [[watas]].Metung yang zarzuelista, kritiko, talasulat prosa at poeta . Malapit neng kayabe-abe Crissot .

==Talambie==

Mibait ya king San Fernando, Pampanga kanitang Hunyo 27, 1892 at meangu ya bie iniang Hunyo 13, 1963. Kilala yarin keng bansag nang Don Ilung . Menari yang abogasya at iniang kelambatan meing hukum at mambabatas. Talapagtatag ya caring mapilang institusiong mitaguyod qng kultura calupa ning “Amanung Kapampangan”, a metung a akademiang misubung qng pamagbayu ning ortograpiyang Kapampangang ampon ing panga-ating pambangsang wika king bansa. 

==Ding Kayang Kinudta==

Mekasulat ya king “Bayung Aldo” a metung dumingguang papel qng salitang Ingles. Maracal-dakal ya milimbag a koleksion ding keyang poesia antimo ing “Adelfas de la Lira Filipina” (Adelfang Filipinong Lira) ketang 1913, “Patria y Redencion” (Bansa at Kalayan) iniang 1914, “Himnos y Arengas” (Dalit at Pamagsalita) iniang 1968 at “Bayung Sunis” a pane ngan makasulat queng Kapampangan. Ang “Bayung Sunis” yang pamagpugue cari bayani at talasulat ning Pampanga. Kayabe murin qng aklat a ini ring pilang bilungan a makapatungkaul caring prinsipyo ning pamanyulat poesia, at pamanyaliksik tungkol qng alpabetong Kapampangang at Ortograpiya . Mekalikha ya rin mapilang dula calupa ning “Mumunang Sinta”, “Bandila Ning Filipinas” at “Ing Mapamatubu” (Ing Pating). Ing karaniwang tema ding gawa nang Zoilo ila ring tutuki: patriyotismu at kalayan, pamagtaguyod keng pambansang wika, pamagtangkilik caring lokal a industriya, kabilian da ring masa at kaulagan ding kababaihan. Iniang 1915, pepakilala ne ing “pambabaing tugma” (feminine rime) queng panulaang Kapampangan a inaus nang “Maladalit” o “sunis a sakdal” . Iti ing panga-atin nang rima caring tauling adwang silaba ning salita. Alimbawa caring keyang gawang anti-kaniti rima ya ing “Aus king Musa”.
{{Watas-stub}}

{{DEFAULTSORT:Hilario, Zoilo}}
[[Category:Ding wátas a Filipínu]]
[[Category: Kapampangan Watas]]
