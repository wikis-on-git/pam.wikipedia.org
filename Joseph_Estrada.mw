{{Infobox Philippine president |
name           = Joseph Estrada |
image          = [[File:Joseph Estrada 1998.jpg|200px]] |
order          = pang 13ng Pamuntuk ning Filipinas |
order_detail   = 3ng Pamuntuk ning 5ng Republika |
term_start     = [[Juniu 30]], [[1998]] |
term_end       = [[Eneru 20]], [[2001]] |
vice_president = [[Gloria Macapagal-Arroyo]] |
predecessor    = [[Fidel V. Ramos]] |
successor      = [[Gloria Macapagal-Arroyo]] |
aldo_kebaitan     = [[Abril 19]], [[1937]] |
lugal_a_kebaitan    = [[Tondo]], [[Manila]], [[Philippines]] |
aldo_kematyan     = |
lugal_kematyan    = |
}}

Y '''Joseph Marcelo Ejercito Estrada''', lalung kilala king taguring Erap,  a mibait inyang [[Abril 19]], [[1937]], metung ya karing bantug nang artista keng pelikula ning Pilipinas, at yang meguing pang-labing atlung Pamuntuk na ning Republika ning [[Filipinas]], ibat ketang [[Juniu 30]], [[1998]] angga ketang [[Eneru 20]], [[2001]]. 

== Bie Kayanakan ==

Y Joseph Marcelo Ejercito mibait ya king [[Tondo]], [[Menila]] metung karing maunlad nang lugal ning [[Menila]] inyang minunang panaun, dapot ngeni, balita ya king kakaluluan. Anak neng Emilio Ejercito, a mangontrata keng gobyernu, at Maria Marcelo,  pengaring  maratun bale.

Agyang balamu mo meragul ya king kakaluluan, ing tutu meragul ya king manawa-nawang kabilian. Kaibat nang metanggal keng pamag-aral na king Unibersidad ning Ateneo de Manila ulining pamakipate,  linub ya king [[Mapua Institute of Technology]] para magaral [[Inyeru]], dapot ena murin asundu  at yang inarapan na ing [[pamag-artista]] keng pelikula.

Ding pengari na ela matula king pamanuknang na king pamagaral, inya binawal deng gamitan ne ing kayang apelido. Ulinita, ginamit ne ing apelidung  Estrada, a kalsada keng Kastila, antimong lagyu na keng pamag-artista. Antimong Artista, mipamalayawan yang Erap, ing kabaligtaran ning pare, O kakuyug.  Ya ing meguing bida karing maiguit dinalan, at director karing maiguit pitung dalan a  pelikula.Ya ing mumunang tinanggap king [[FAMAS Hall]] of fame antimong mayap diling Artista na ning banuang [[1981]], at meguing  bilang producer Hall of Fame ning banuang [[1983]].  Menasa, linague yang bida a pekabayani ra ding kalulu inya makanian deng pinuri ding pakakalulu nang memalen ning bansa.  Ing bague iti, mekasaup kaya king marangle ning politika.

Agyang ala ya pang sibukan keng politika, tinagal yang Mayor na ning [[San Juan]], [[Metro Manila]] inyang [[1968]]. Miproklama ya mung Mayor inyang [[1969]] kaibat neng simbut ing protesta nang Dr. Braulio Sto, Dominggo tungkul king halalan.

Inyang sampa ya king upaya antimong Pamuntuk Y [[Corazon Aquino]] inyang [[1986]], milako langan king tungkulan ding anggang opisyales pang-lokal, at miyalilan karing mepiling mamuntukan. Metung ya  Y Estrada karing milako. King tutuking banua, tinagal at sinambut yang senador lalam na ning sarili nang partido, ing Partido ding Masang Pilipino.

== Bise Presidente ==

Ketang pambansang eleksyon [[1992]], tagal ya sanang Presidente, dapot  migbayu ya isip at mebisa yang tagal antimong bise nang [[Eduardo Cojuangco]] ning Nationalist People's Coalition. Sinambut yang bise, at yang meguing bise presidente ning miyalal a Y [[Fidel Ramos]]. Kaibat ning pamipasumpa, Y Estrada yang mitutukan mamuntukan king Presidential Anti-Crime Commission.

== Eleksyon ==

King pambansang eleksyon [[1998]], linaban ya at sinambut Y Estrada king panga-Presidente na ning bansa. Simbut ne Y [[Jose de Venecia]]. Y [[Gloria Arroya]] simbut na ne man ing Bise nang Estrada. Pekisiran de ding kalaban nang Estrada at inaus deng babaeru, lassengu, at sugarul, dapot simbut nala mu rin. Sinumpa ya ketang Juniu 30, 1998.

Pinintas neng Estrada ing maleparan a pahayagan ning Pilipinas, The [[Philippine Daily Inquirer]] , a sasaryan nang mamikatsang kalaraman salang kaya--bague pepa-alian ning pahayagan. Inyang [[1999]], deng comersyanti at prodyuser keng pelikula leko rong myaganan deng adbertisu da king pahayagan  Inquirer inya linto king kabaluan nang Estrada ing bague iti, at mepintas ya king meto yatung pamamahayag. 

Bintang a kapanakawanan at pangalako king upaya
Ing pamanungkulan nang Estrada mengtamu yang bintang king kapanakawanan, at mismung talapayul nang Y Aprodicio Laguian yang sasabing maralas yang maka-inum at e manayun a panugali. Inyang [[Oktubri]] 2000, Y [[Luis Singson]], Gobernador ning [[Ilocos Sur]],  bantug-lagyu keng  pamangurakut keng sugal pamatutuanan na king ya mismu binie nala ding halagang 400 million a pesus kang Estrada bilang  bayad king penakitan na ning labag keng batas a pamagpasugal. Mika-kalingasngasan king kabilugan a bansa bunga ning sasabian nang Singson, minangga king lalako ne king upaya ning Kongreso na ning Pilipinas inyang Nobiembri 2000. Ya ing mumunang diling meguing Pamuntuk ning Pilipinas a darayu da king upaya.  Kabud ing Artikulu na ning pangalako king upaya miras ya king gamat na ning Senado, ing Korte ning Pamilako king upaya mibubu ya at pemuntukanan ne ning Pun-Hukum [[Hilario Davide]].

King oras ning pamaglitis, ding tagasakdal pribadu la ampon diputadu a mengi-apag king ebidensya  ampon saksi king Korte dikil king pamakiabe nang Estrada keng makabawal a sugal a meyaus Jueteng, at ing pamaningat na king metung lihim a libreta keng banku. Makanian man, ding maglualu kang Estrada a pawang masibukan keng batas penikuanan deng palaraman ing sasandali ding mangisakdal kapamilatan ning matindi rang pamangutang. Mengapilitan neng lakuan Estrada ing Palsyo ning Malakanyang ketang [[Eneru 20]], [[2001]].

== Kaduang EDSA ==

Inyang [[Eneru 16]], [[2001]], ing Korteng katitipunanan da ding taung malapit kang Estrada, pisanmetung da king eya dapat mibuklat ing sobring makilaman ebidensyang laban king Presidente. Ding king panig ding tagapaglitis migprotesta la king anti kanitang kayatulan. Keta murin benging ita, ding contra-Estrada milikum la king dalan ning EDSA king sadyang lugal nung nuya misapwak ing pamag-alsa laban kang Marcos.  Ing magbabo king alingongo king dapat yang tipa king tungkulan na Y Estrada. King tutuki pang aldo, lalu lang merakal ding magprotesta laban kang Estrada.

Ketang [[Eneru 19]], [[2001]], ing Armada na ning Pilipinas, inurung na ing pamanantabe na kang Estrada at binie na ing katapatan na kang Gloria Arroyo. Ngening ala nang Armada king panig na, at selisian ning pamanguldas da king tungkulan ding kabinete na, makanian yang mibagsak Y Estrada.

Inyang [[Eneru 20]], [[2001]], dineklara na ning [[Korte Suprema]] king alang makalukluk a Presidente, inya ing [[Pun-Hukum]] pepasumpa ne Y [[Gloria Arroyo]]  ban lukluk pamuntuk na ning bansa maka-agpang king [[Pun-batas]].  Makanian lang marapal meko ding Estrada king [[Malakanyang]].

Kaibat nang kinuldas king upaya

Minuli ya Y Estrada king sadya nang tuknangan king San Juan. Sasabian na king ena kusang meko king tungkulan, ngana wari, ing panga-pamuntuk nang Arroyo e maka-agpang keng batas, bistaman ding malda kikilalanan da neng bayung Pamuntuk ning bansa. 

Ing gobyerno nang Arroyo   simpa re ing dalum kapanakawanan salang kang Estrada inya makanian deng dekap inyang bulan ning Abril. Ding talatuki nang Estrada, lalu na ding kalulu migmartsa la king EDSA mamaus king kalayan nang Estrada. Misan a abak ning Mayo, ding mag-protesta  tinaglus la king Malakanyang. Mikakaguluan ulinita. Inya ing gobterno dineklara ne ing estado ning rebelyon. Mengarakap la ding talatuki nang Estrada at kabilang la ding mapilan a polotiku. Mekialam la ding militar inya agad dang apatda ing pamag-alsa.

Mesukul ya Y Estrada, muna king [[Veteran's Memorial Medical Center]] king [[Menila]], kaibat milipat ya king Facilidad Militar king [[Tanay]], [[Rizal]], kaibat milipat ne naman malapit king bale na, antimong makasukul king sarili nang tuknangan. Makanian man, makasampa ya pa murin ing dalum laban kaya. Agpang king batas ning Plipinas, ing kapanakawanan a makanian mipaparusan yang kamatayan.

Ing halalan pang-presidensyal [[2004]], yang antimong babie patutu king tune nang panga-pamuntuk [[Gloria Arroyo]]. Binie na ing kasaupan nang Estrada king kaluguran nang Y [[Fernando Poe Jr.]] a meguing mahigpit nang kalaban Arroyo. Makanian man, simbut neng Arroyo Y Fernando Poe Jr king masipit a labanan.

Ketang [[Abril 21]], [[2005]], ing United Opposition Movement, binie ne keng Estrada ing taguring Chairman Emeritus.  Ing biglang kamatayan nang [[Fernando Poe Jr]]. minie kapigaganakan karing laban king partidu ning salukuyan a manungkulan at era balu nung nanu tang masanting a paralan ing gawan da. Ngening Y Estrada makadalum ya pa, migaganaka la ding mapilan a nung nu mo kaya anti ing maguing saup na ning taguring miabie kaya ban ibubu ya ing partidung makatalad laban king salukuyan a Pamuntuk at king keang partidung Lakas-CMD.RBA/05

== Suglung Palwal ==
* [http://www.pangulo.ph/ The Philippine Presidency Project]
* [http://joseph-estrada.blogspot.com/ Joseph Estrada Blog] 
* {{imdb name|id=0261825|name=Joseph Estrada}}

{{start box}}
{{succession box |
  before= [[Salvador Laurel]] |
  title= [[Vice President of the Philippines]] |
  years= 1992–1998 |
  after= [[Gloria Macapagal-Arroyo]]
}}
{{succession box |
  before= [[Fidel V. Ramos]] |
  title= [[President of the Philippines]] |
  years= 1998–2001 |
  after= [[Gloria Macapagal-Arroyo]]
}}
{{end box}}

{{Philippine presidents}}

[[Category:Ding Pamuntuk ning Filipinas]]
[[Category:1937 kebaitan|Estrada, Joseph]]
[[Category:Presidents of the Philippines|Estrada, Joseph]]
[[Category:Vice Presidents of the Philippines|Estrada, Joseph]]
[[Category:Talambye, Pamuntuk]]
[[Category:Filipino Politicu]]

[[ar:جوزيف استرادا]]
[[bcl:Joseph Estrada]]
[[cbk-zam:Joseph Estrada]]
[[ceb:Joseph Estrada]]
[[da:Joseph Estrada]]
[[de:Joseph Estrada]]
[[en:Joseph Estrada]]
[[es:Joseph Estrada]]
[[fa:جوزف استرادا]]
[[fi:Joseph Estrada]]
[[fr:Joseph Estrada]]
[[gl:Joseph Ejército Estrada]]
[[id:Joseph Estrada]]
[[ilo:Joseph Estrada]]
[[io:Joseph Ejercito Estrada]]
[[it:Joseph Estrada]]
[[ja:ジョセフ・エストラーダ]]
[[ka:ჯოზეფ ესტრადა]]
[[ko:조지프 에스트라다]]
[[la:Iosephus Ejército Estrada]]
[[mr:जोसेफ एस्ट्राडा]]
[[ms:Joseph Estrada]]
[[nl:Joseph Estrada]]
[[no:Joseph E. Estrada]]
[[oc:Joseph Ejército Estrada]]
[[pl:Joseph Estrada]]
[[pt:Joseph Estrada]]
[[ru:Эстрада, Джозеф]]
[[sv:Joseph Estrada]]
[[tl:Joseph Estrada]]
[[vi:Joseph Estrada]]
[[war:Joseph Estrada]]
[[zh:约瑟夫·埃斯特拉达]]
