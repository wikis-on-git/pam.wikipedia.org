{{Infobox_University
|name           = Don Bosco Technical Institute<br>Tarlac
|image          = [[Image:DBTarlac-Front.jpg|250px]]
|established    = [[1951]] 
|type           = [[w:Private school|Privadu]], [[Salesianu]] 
|rector         = Fr. Jose Favie V. Faldas, [[Salesian|SDB]]
|city           = [[Tarlac Lakanbalen]] 
|state          = [[Tarlac]] 
|country        = [[Filipinas]] 
|mascot         = 
|colors         = 
|undergrad      =  
|postgrad       = 
|staff          =  
|campus         = 
}}

Ing '''Don Bosco Technical Institute''' king [[Tarlac Lakanbalen]] (sadyang, Don Bosco Academy), o kabud namu "'''''Don Bosco Tarlac'''''", metung yang pipagaralan a elementaria at segundaria. Iti ing mumunang pipagaralan a Don Bosco school king [[Filipinas]]. Ya kabud a pipagaralang academico-tecnical king [[Tarlac]], [[Filipinas]]. King Sto. Cristo, [[Tarlac Lakanbalen]] ya mayayakit.

==Kasalesayan==
Kang [[San Juan Bosco]], a mibulalag a Ibpa at Talaturu da reng Kayanakan, ya mipalagyuan. Agpang kang Don Bosco, “Pengaku ku king Dios a iyampang ke angga king tawli kung pangisnawa para kareng ának a lalaking ingatan ku.”{{Fact|date=February 2007}} And this he did. At iti pin ing depatan na. Inampang ne ing kayang bye king pamanuru. Bang misundu ing kayang obra, mitatag yang aguman a pangpisamban da reng pari ampong brother, ing [[Salesians of Don Bosco]] (SDB).

Mitatag ya ing [[Don Bosco Tarlac]] kanitang 1947 ketang upahan dang Oriente Hotel kapamilatan nang Fr. James Wilson, metung a Americanung magsilbing chaplain king Clark Air Base a maki masabal king pamituru kareng kayanakan ning Tarlac. Uli ning kayang devocion king santu, St. John Bosco Academy ing binye nang lagyu ketang kayang pipagaralan. Miyalis ya iti ketang kasalungsungan nang lugal king Santo Cristo kanitang 1948. Tinggap ne ning escuela ing kayang mumunang Salesian, i Fr. Anthony DiFalco. Manibat kanita, tuki-tuki nong daratang deng Salesian, at sindu ra ing pamanyamasan kaniti. Inumpisan na ing kayang pamanigaral (curriculum) a tecnical kanitang 1974. Apat a banwa kaybat na niti, meging Don Bosco Technical Institute ing kayang lagyu. Manibat king bilang a walumpulung (80) magaral kanitang 1947, miras nong libu metung a ralan (1,100) deng kasalungsungang magaral.   

Ing DBTI bibilugan ne ning Educative Pastoral Community (EPC), o Pamalenan ning Pamituru at Pamang-giya. Ing bibilug kaniti ila pin deng Salesianu, deng empleadung tuturu ampong e tuturu, deng meyari (alumni), deng pengari, ampo reng magaral. Bibye na ning diwang Salesianu king pipagaralan ing kayang pamibyebye (lifestyle), deng kayang kaparalanan. Metung yang sangkap na niti ing Diwa ning Familia (Family Spirit).     
Uling metung yang pipagaralan, ating yang kaparalanan ning pamiturung awsan dang Preventive System. Makabasi ya iti kareng asyas ning religiun, pamangaintulid (reason), lugud at ganaka.  

==Damla’t Talindo (Mission and Vision)==
===Damla===
"Ikami, deng kayanib ning Pamalenan ning Pamituru at Pamang-giya ning Don Bosco Tarlac, akakit mi la reng kayanakan antimong talasuyung talapanibala (servant-leaders) ning pisamban da reng kalulu. King mitmung katapatan kareng tiru nang [[San Juan Bosco]], alkusan mi iting kagiwan a mipagkalub karela at ing karelang upayang mamili ba lang makapanambag king pamagbayu ning lipunan. "

===Talindo===
"Antimong mabyeng saksi, ampang mi ing kekaming sarili king pamagkalub king pamanurung pangkabilugan kilub ning kulturang matas a uri, maki pamisaup-saup, at makayagpang king Preventive System."

==Ing Sagisag ning Pipagaralan==
[[Image:DBTarlac-Logo.jpg||thumb||130px||The school's seal]]
Ing sagisag ning Don Bosco Technical Institute Tarlac bibilugan ne ning gear, flask, bulung a laurel ampong sawu (ancla o anchor). Ing gear mangabaldugan ya king alang kaparang Pamagaral a Tecnical (Technical Education) a yampang ning institucion kareng kayang magaral. Ing flask naman ing sagisag ning ganap a Pamagaral a Academico a bibye ning escuela, nung nu mas didinan yang ulaga ing ciencia. Deta naming bulung a laurel, papakit da ing pamanambag ning escuela ba mang miturung matatag a memalen a magdalang panyulung king bansa. Ing sawu naman o ancla ing sagisag nang Jesucristo, ing Ginu at Talapagligtas, nung kenu no lalapit ning Don Bosco antimong pipagaralan a Catolicu.  

Ketang aniversariu nang ginintuan (golden jubilee), digdag ne ning escuela king kayang sagisag ing kasebyan a: Ducere est servire. Ini Latin yang mangabaldugang: Ing pamanibala, pamanyuyu (to lead is to serve). Masasalamin kareng amanung deti ing damla’t talindo ning Institute, a ituru la reng talasuyung talapanibala ning paintungulan ngeni. Panigobran ning escuelang sanayan la reng kayang magaral bang maging tuneng kayanakan a lalaking maki masabal king pamanyuyu kareng aliwa kabang pagdulapan dang manibala at manimuna king karelang apiling karera.   

==Deng Patron==
===San Juan Bosco===

I [[Juan Bosco|Giovanni Melchior Bosco]] (August 16, 1815 – January 31, 1888), a karaniwan dang awsang Don Bosco, metung yang paring Catolicung Italianung talaturu da reng kayanakan. Pepairal na king tutung bye ing tuturu ning kayang religion, at makayagpang ing kayang pamituru king lugud at e king pamagparusa. Uling binili na ing kayang obra lalam ning pamangambil (protection) nang San Francisco Sales (Saint Francis of Sales), Aguman a Salesianu (Salesian Society) ing megi rang lagyu deng kayang talatuki. 

Ikwa Don Boscong mitikdong pamiugnayan da reng centrung misundu ketang kayang inumpisan. Megi yang santu kanitang 1934 antimong pamangilala king kayang obra kareng kayanakan a pakakalulu. 

===Santo Domingo Savio===

I [[:en:Dominic Savio|Santo Domingo Savio]] ([[April 2]], [[1842]] - [[March 9]], [[1857]] metung yang kayanakan a Italianu. Ngeni, ya ing kikilalanan dang patron da reng kayanakan a milisya king dalan (juvenile delinquent). Mete ya king edad a labing apat – ing pekayanak diling e martir a mekilalang santu. Megi yang Santo kanitang panaun nang Papa Pio XII kanitang 1954.    

==Panigaralang (Cursung) Tecnical==
Deng makatuki ila reng panigaralang tecnical a yampang ning Don Bosco Tarlac:
*Computer
*Drafting
*Electrical
*Electronics

==Deng Talapanibala==
Deng makatuki ila reng talapanibala king banwang academicong 2006-2007:
*'''Rector''': Fr. Jose Favie V. Faldas, SDB
*'''Vice Rector/Administrator''': Fr. Gerardo Macapinlac, SDB
*'''Principal''': Fr. Jose Lorbeth L. Vivo, SDB
*'''Assistant Principal for Pastoral Affairs''': Fr. Patrick P. Villasanta, SDB
*'''Assistant Principal for Student Affairs and Discipline''': Mr. Norman Cuyugan
*'''Assistant Principal for Academic Affairs (High School)''': Mr. Isagani Lopez
*'''Assistant Principal for Academic Affairs (Grade School)''': Mrs. Lyn Nelmida

==Meyari==
[[Image:Bluepatch05 logo.jpg||thumb||100px||Class 2005]]
===Clasi ning 2005===
Dinalan pitung pulu (170) la anyang miyari la kanitang 10 ning Abril 2005 deng kayanib king Batch 2005 Blue Patch. 
<br /><br /><br /><br /><br /><br /><br />
----

===Clasi ning 2007===
Dnalan walung pulu’t adwa (182) la anyang umpisa deng kayanib king Batch 2007 Red Patch.

==Suglung a Palwal ==
*[http://dbtarlac.sdb.ph/ The official website of Don Bosco Tarlac]
*[http://groups.yahoo.com/group/bluepatch2005_dbtitarlac Yahoo! Group of '''Class 2005''']
*[http://groups.yahoo.com/group/dbti_tarlac/ Yahoo! Group database of all past and present Don Bosco Tarlac students]

{{Don Bosco Philippines}}

[[Category:Salesian schools]]
[[Category:Salesian secondary schools]]
[[Category:Schools in the Philippines]]
[[Category:Don Bosco schools in the Philippines|Tarlac]]
[[Category:High schools in the Philippines]]
[[Category:Educational institutions established in 1951]]

[[en:Don Bosco Tarlac]]
