{{Infobox_University
|name           = Don Bosco Technical Institute<br>Tarlac
|image          = [[Image:DBTarlac-Logo.jpg|150px]]
|motto          = ''Ducere Est Servire''<br>(Ing Manimuna Ya Pin ing Susuyu, ''To Lead Is To Serve'')
|established    = [[1951]] 
|type           = [[w:Private school|Privadu]], [[Salesianu]] 
|rector         = Fr. Jose Favie V. Faldas, [[Salesian|SDB]]
|city           = [[Tarlac Lakanbalen]] 
|state          = [[Tarlac]] 
|country        = [[Filipinas]] 
|mascot         = Greywolves
|colors         = Abu, Iro/Azul
|undergrad      =  
|postgrad       = 
|staff          =  
|campus         = Tarlac Lakanbalen
|website        = [http://dbtarlac.sdb.ph/ dbtarlac.sdb.ph]
}}

Ing '''Don Bosco Technical Institute''' king [[Tarlac Lakanbalen]] (sadyang Don Bosco Academy), o "'''''Don Bosco Tarlac'''''", metung yang pipagaralan a panglalaking elementaria at secundaria. Iti ing mumunang pipagaralan a Don Bosco king [[Filipinas]]. Ya kabud a pipagaralang academico-tecnical king [[Tarlac]], [[Filipinas]]. King Sto. Cristo, [[Tarlac Lakanbalen]] ya mayayakit.

==Amlat==
[[Image:DBTarlac-Front.jpg|left|250px|thumb|Ing pasbul dalan ning Don Bosco Tarlac]]
Kang [[Don Bosco|San Juan Bosco]] (a mibulalag a Ibpa ampong Talaturu da reng Kayanakan) ya mipalagyuan iti. Sinabi nang Don Bosco, "Pengaku ku king Dios a iyampang ke angga king tauli kung pangisnawa para kareng ának a lalaking íngatan ku ing kakung bie." At iti pin ing depatan na. Inampang ne ing kayang bie king pamanuru. Bang misundu ing kayang obra, mitátag yang aguman a pangpisamban da reng pari ampong brother, ing [[Salesians of Don Bosco]] (SDB).

Mitátag ya ing [[Don Bosco Tarlac]] kanitang 1947 ketang upahan dang Oriente Hotel kapamilatan nang Fr. James Wilson, metung a Americanung magsilbing chaplain king Clark Air Base a maki masabal king pamituru kareng kayanakan ning Tarlac. Uli ning kayang devocion king santu, St. John Bosco Academy ing binye nang lagyu ketang kayang pipagaralan. Miyalis ya iti ketang kasalungsungan nang lugal king Santo Cristo kanitang 1948. Tinggap ne ning escuela ing kayang mumunang Salesian, i Fr. Anthony DiFalco. Manibat kanita, tuki-tuki nong daratang deng Salesian, at sindu ra ing pamanyamasan kaniti. Inumpisan na ing kayang pamanigaral (curriculum) a tecnical kanitang 1974. Apat a banwa kaybat na niti, meging Don Bosco Technical Institute ing kayang lagyu. Manibat king bilang a walumpulung (80) magaral kanitang 1947, miras nong libu metung a ralan (1,100) deng kasalungsungang magaral.   

Ing DBTI bibilugan ne ning Educative Pastoral Community (EPC), o Pamalenan ning Pamituru at Pamang-giya. Ing bibilug kaniti ila pin deng Salesianu, deng empleadung tuturu ampong e tuturu, deng meyari (alumni), deng pengari, ampo reng magaral. Bibye na ning diwang Salesianu king escuela ing kayang pamibyebye (lifestyle), at deng kayang kaparalanan. Metung yang sangkap na niti ing Diwa ning Familia (Family Spirit).     
Uling metung yang pipagaralan ing Don Bosco, ating yang sistema o kaparalanan ning pamiturung awsan dang Preventive System (Kaparalanan a Pamaglisya). Makasandal ya iti kareng asyas ning religiun, pamangaintulid (reason), lugud at ganaka.
[[Image:DBTarlac-Statue1.jpg|right|250px|thumb|King leparan ning campus]]

==Damla’t Talindo (Mission and Vision)==
===Damla===
"Ikami, deng kayanib ning Pamalenan ning Pamituru at Pamang-giya ning Don Bosco Tarlac, akakit mi la reng kayanakan antimong talasuyung talapanibala (servant-leaders) ning pisamban da reng kalulu. King mitmung katapatan kareng tiru nang [[Giovanni Melchiorre Bosco|San Juan Bosco]], alkusan (develop) mi iting kagiwan a mipagkalub karela at ing karelang upayang mamili ba lang makapanambag king pamagbayu ning sociedad."

===Talindo===
"Antimong mabyeng saksi, yampang mi ing kekaming sarili king pamagkalub king pamanurung pangkabilugan kilub ning kulturang matas a uri, maki pamisaup-saup, at makayagpang king Preventive System."

==Ing Sagisag ning Pipagaralan==
[[Image:DBTarlac-Logo.jpg||thumb||130px||Ing sagisag ning pipagaralan]]
Ing sagisag ning Don Bosco Technical Institute Tarlac bibilugan ne ning gear, flask, bulung a laurel ampong sawu (ancla o anchor). Ing gear mangabaldugan ya king alang kaparang Pamagaral a Tecnical (Technical Education) a yampang ning institucion kareng kayang magaral. Ing flask naman ing sagisag ning ganap a Pamagaral a Academico a bibye ning escuela, nung nu mas didinan yang ulaga ing ciencia. Deta naming bulung a laurel, papakit da ing pamanambag ning escuela ba mang miturung matatag a memalen a magdalang panyulung king bansa. Ing sawu naman o ancla ing sagisag nang Jesucristo, ing Ginu at Talapagligtas, nung kenu no lalapit ning Don Bosco antimong pipagaralan a Catolicu.  

Ketang aniversariu nang ginintuan (golden jubilee), digdag ne ning escuela king kayang sagisag ing kasebyan a: Ducere est servire. Iti Latin yang mangabaldugang: Ing pamanibala, pamanyuyu (to lead is to serve). Masasalamin kareng amanung deti ing damla’t talindo ning Institute, a ituru la reng talasuyung talapanibala (servant-leader) keng paintungulan ngeni. Panigobran ning escuelang sanayan la reng kayang magaral bang maging tuneng kayanakan a lalaking maki masabal king pamanyuyu kareng aliwa kabang pagdulapan dang manibala at manimuna king karelang apiling carera.

==Deng Patron==
===San Juan Bosco===

I [[Giovanni Melchiorre Bosco]] (August 16, 1815 – January 31, 1888) o San Juan Bosco, a karaniwan dang awsang Don Bosco, metung yang paring Catolicung Italianung talaturu da reng kayanakan. Pepairal na king tutung bye ing tuturu ning kayang religiun, at makayagpang ing kayang pamituru king lugud at e king pamagparusa. Uling binili na ing kayang obra lalam ning pamangambil (protection) nang San Francisco Sales (Saint Francis of Sales), Aguman a Salesianu (Salesian Society) ing megi rang lagyu deng kayang talatuki. 

Ikwa nang Don Boscong mitikdong pamiugnayan da reng centrung misundu ketang kayang inumpisan. Megi yang santu kanitang 1934 antimong pamangilala king kayang obra kareng kayanakan a pakakalulu.

===Santo Domingo Savio===

I Santo [[Domingo Savio]] ([[Abril 2]], [[1842]] - [[Marzo 9]], [[1857]]) metung yang kayanakan a Italianu. Ngeni, ya ing kikilalanan dang patron da reng kayanakan a milisya king dalan (juvenile delinquent). Mete ya king edad a labing apat – ing pekayanak diling e martir a mekilalang santu. Megi yang Santo kanitang panaun nang Papa Pio XII kanitang 1954.

==Panigaralang (Cursung) Tecnical==
Deng makatuki ila reng panigaralang tecnical a yampang ning Don Bosco Tarlac:
*Computer
*Drafting
*Electrical
*Electronics

==Deng Salesianu==
Deng makatuki ila reng Salesianu ning Don Bosco para king banuang 2008-2009:
*'''Fr. Jose Favie Faldas, SDB''' - Rector
*'''Fr. Arthur Hizon, SDB''' - Vice Rector / Administrator
*'''Fr. Jose Lorbeth Vivo, SDB''' - Principal
*'''Fr. Jayson David, SDB''' - Assistant Principal for Pastoral Affairs
*'''Bro. Nicolas G. Aguila, SDB''' - DBYC Coordinator
*'''Bro. Joji Inocentes, SDB''' - Practical Trainee
*'''Bro. Ulysses Rimbawa, SDB''' - Practical Trainee

==Deng Meyari==
===Clasi ning 1972===
Ing Batch 1972 anam a pulu't walo (68) la ring meyari (pitna qng adwang (2) section) nang 34th Commencement Excercise. Qng catutwan, culang-culang 108 la ngan ding cayabe buong high school, abe la retang megaral tunggal banwa patas. Ini mu ing Batch a menyulud "electric blue" a macaba tacdeng polo ampong malutung curbata qng graduation da. (Pito)
[[Image:bamban_for_yahoo_group.jpg]]

===Clasi ning 1988===

Dinalan apat a pulu't pitu (147) lang magaral deng bibilug king DBTI Tarlac Batch 1988, a miyari king sekundaria o high school ketang Marzo 27, 1988. Mapipitna la kareng atlung seksiyon: '''410: ''' ''Electricity/Drafting'', '''420: ''' ''Electronics'', '''430: ''' ''Computer''.

===Clasi ning 1991===
Anyang banuang 1990-1991, biniayan deng pasibayu deng senior ing diariung pang-eskuela, mika songfest (ligligan dalit) la, mika konsiertu la (itang "Ating Handog"), pepalage lang dramang musical kayabe da reng senior ning CHS Tarlac (Just Teen), at mikudta (mig-compose) la king sarili rang graduation song (dalit ning pangayari). Ini ing mumunang batch a maki apat a seksiyon: 410: Electronics (Mrs. Arlene Kanapi- Adviser), 420: Computer (Mr. Joey Velasquez- Adviser), 430: Drafting (Mr. Arnulfo Castro-Adviser) at 440: Electricity (Mr. Edgardo Domingo- Adviser). Milyari ing pangayari (graduation) da anyang Marzo 24, 1991 king Don Bosco Tarlac Gymnasium.

===Clasi ning 1994===
Bibilugan de reng dinalan siyam a pulu't anam (196) a magaral ing DBTI Tarlac Batch 1994, a miyaring "with march" (migmartsa) anyang kapat a pulu't anam a pangayari (46th commencement exercises). Maki apat yang seksiyon ing batch a iti: '''410''', '''420''', '''430''' at '''440'''.

===Clasi ning 1997===
Maki dinalan siyam a pulu't atlu (193) yang magaral ing DBTI Tarlac Batch 1997, a miyari king sekundaria a "with march" anyang kapat a pulu't siyam a pangayari (49th commencement exercises). Apat lang seksiyon deng bibilug kaniti:
'''410: The Drafting Class''' ''(44 a magaral, lalam nang Mr. Allan R. Abuan)'', '''420: The Electronics Class''' ''(46 a magaral, lalam nang Mr. Isagani H. Lopez)'', '''430: The Electricity Class''' ''(49 a magaral, lalam nang Mrs. Myrna D. Dimas)'', at '''440: The Computer Class (54 a magaral, lalam nang Mr. Nomer E. Yu, Sr.)''.

===Clasi ning 1998===
Ausan da la muring "The Golden Boys" deng kayanib ning batch a ining miyari anyang kalima nang pulung anibersariu o banua ning pamitatag (50th anniversary) ning Don Bosco Tarlac. Mekilala ya ing batch a ini uling dakal yang dili "public warning" king metung a yaldo, pauli ning metung a insidenti king seksiyon 410. Sasabyan dang ini ing pekamakule at peka atatandanan a batch king amlat (kasalesayan o history) ning Don Bosco Tarlac.

===Clasi ning 2001===
Miyari ya ing DBTI Tarlac Batch 2001 king sekundaria "with march" (maki martsa) anyang kalimampulung pangayari (53rd commencement exercises) anyang Sabadu, Abril 7, 2001. Bibilugan de reng apat a seksiyon: '''Albera: The Drafting Class''' ''(lalam nang Mrs. Josephine P. Sabado)'', '''Ricaldone: The Computer Class''' ''(lalam nang Mrs. Myrna D. Dimas)'', '''Rinaldi: The Electronics Class''' ''(lalam nang Mrs. Evelyn B. Bautista)'' and '''Rua: The Electricity Class''' ''(lalam nang Mr. Arnulfo V. Castro)''.

===Clasi ning 2002 GREEN PATCH=== 
Ing DBTI Tarlac Batch 2002 maki dinalan limampulu't adua (152) yang magaral a miyari king sekundariang "with march" aniang kalimampulu't apat a pangayari (54th commencement exercises). Apat ya seksiyon iting batch: '''Albera: The Electronics Class''' ''(42 a magaral, lalam nang Mrs. Carmelita H. Carlos)'', '''Ricaldone: The Electricity Class''' ''(32 a magaral, lalam nang Mrs. Evelyn B. Bautista)'', '''Rinaldi: The Drafting Class''' ''(33 a magaral, lalam nang Mrs. Elisa D. Belderol)'' at '''Rua: The Computer Class''' ''(45 a magaral, lalam nang Mrs. Myrna D. Dimas)''.

===Clasi ning 2003=== 
Miyari yang maki martsa ing DBTI Tarlac Batch 2003 anyang kalimampulu't limang pangayari (55th commencement exercises). Apat la reng seksiyon a bibilug kaniti: '''Albera: The Computer Class''' ''(lalam nang Mrs. Myrna D. Dimas'', '''Ricaldone: The Drafting Class''' ''(lalam nang Mrs. Carmelita H. Carlos)'', '''Rua: The Electricity Class''' ''(lalam nang Mr. Arnulfo V. Castro)'' at '''Vigano: The Electronics Class''') (lalam nang Mr. Elmer V. Fabros) '''.

===Clasi ning 2004: The Gold Patch===
[[Image:27368674552530l.jpg|thumb|right|60px]]
Maki maigit yang dinalan walung pulung magaral (180+ students) ing DBTI Tarlac Batch 2004, a miyari king sekundariang "with march" aniang kalimampulu't anam a pangayari (56 commencement exercises). Apat lang seksiyon deng bibilug kaniti: 
'''Albera''' ''(45 a magaral, lalam nang Mrs. Myrna D. Dimas)'', '''Ricaldone''' ''(46 a magaral, lalam nang Mr. Arnulfo V. Castro)'', '''Rua''' ''(46 a magaral, lalam nang Mr. Isagani H. Lopez)'' at '''Vigano''' ''(45 a magaral, lalam nang Mr. Elmer V. Fabros)''.

===Clasi ning 2005: The Blue Patch===
[[Image:Bluepatch05 logo.jpg||thumb||100px||Class 2005]]
Dinalan la at pitung pulung (170) magaral deng bibilug king DBTI Tarlac Batch 2005, a miyaring maki martsa ("with march") anyang kalimampulu't pitung pangayari (57th commencement exercises) anyang Abril 10, 2005. Mipitna la kareng apat a seksiyon: '''Albera''' ''(42 a magaral, lalam nang Mr. Arnulfo V. Castro)'', '''Ricaldone''' ''(43 a magaral, lalam nang Mrs. Myrna D. Dimas)'', '''Rua''' ''(41 a magaral, lalam nang Mrs. Josephine P. Sabado)'' at '''Vigano''' ''(43 a magaral, lalam nang Mr. Isagani H. Lopez)''.

===Clasi ning 2006: The Green Patch===
Maigit lang dinalan anam a pulu (160+) deng magaral a bibilug king DBTI Tarlac Batch 2006 a miyari king sekundariang "with march" anyang kalimampulu't walung pangayari (58th commencement exercises). Apat lang seksiyon deng bibilug kaniti: '''Albera''' ''(lalam nang Mr. Dennis A. Rodriguez)'', '''Ricaldone''' ''(lalam nang Mrs. Rochelle D. Custodio)'', '''Rua''' ''(lalam nang Mrs. Myrna D. Dimas)'' at '''Vigano''' ''(lalam nang Mr. Mark Michael C. Bala)''.

===Clasi ning 2007: The Red Patch===
Miyari ya anyang Domingo de Ramos, Abril 1, 2007 ing DBTI Tarlac Batch 2007, a anyang purmeru bibilugan dang dinalan walung pulung (180) magaral. Dinalan pitung pulu't adua (172) la reng miyari king sekundaria "with march"  anyang kalimampulu't siam a pangayari (59th commencement exercises) king kapilia para king Santa Misa, at kaibat king Fr. William Balocco Gymnasium, para king seremonias ning pangayari (graduation rites). Apat la reng miyaring "without march" (e migmartsa), at apat la reng "summer" graduates (miyaring kaleldo). Mapipitna la kareng apat a seksiyon: '''Albera''' ''(46 a magaral, lalam nang Mr. Dennis A. Rodriguez)'', '''Ricaldone''' ''(45 a magaral, lalam nang Mrs. Roselia A. Manantan)'', '''Rua''' ''(46 a magaral, lalam nang Mrs. Myrna D. Dimas)'' at '''Vigano''' ''(45 a magaral, lalam nang Mr. Mark Michael C. Bala)''.

==Suglung Palual ==
*[http://dbtarlac.sdb.ph/ The official website of Don Bosco Tarlac]
:'''Deng Karinan king Aptas (Websites)'''
:*[http://dbtarlacbatch09.t35.com/ Batch 2009]
:*[http://albera2007.sitesled.com/ Batch 2007: Albera]
:*[http://www.freewebs.com/deviltamer04/ricaldone.html Batch 2007: Ricaldone]
:*[http://rua07.bravehost.com/ Batch 2007: Rua]
:*[http://www.donboscotarlac94.arecool.net/ Batch 1994]
:'''Yahoo! Groups'''
;*[http://groups.yahoo.com/group/dbatarlac72/ Batch 1972]
:*[http://groups.yahoo.com/group/bluepatch2005_dbtitarlac/ Batch 2005]
:*[http://groups.yahoo.com/group/dbti_ricaldone05/ Batch 2005: Ricaldone]
:*[http://groups.yahoo.com/group/dbti_batch88/ Batch 1988]
:*[http://groups.yahoo.com/group/dbti_tarlac/ Database of all past and present students]

<br />
{{Don Bosco Philippines}}

[[Category:Salesian schools]]
[[Category:Salesian secondary schools]]
[[Category:Schools in the Philippines]]
[[Category:Don Bosco schools in the Philippines|Tarlac]]
[[Category:High schools in the Philippines]]
[[Category:Educational institutions established in 1951]]


[[en:Don Bosco Technical Institute, Tarlac]]
