Pauli ning pamangamit nang Senador Reid king Tuntunan Bilang 21 ning Pamanlakad karing Pulung ning Senadu, misara la ring pasbul ning Babo ning Pagawan Batas ning Amerika ngening bengi. Agyang mimua la ring senador ning Republican Party ala lang akarapat, anya mepilit lang mipulung magobrang ala king panakit at panandam da ring tau king luwal niti. Kaybat ning aduang oras meyari lang mipulung makalijim, apikasunduan dang arian ing pamanaluki king kutang a nung makananu yang megawa ing kapasiyan lusuban ya ing Bansang Iraq, anga keng ka- 14 nang Aldo ning Bulan ning Nobyembri, 2005.
