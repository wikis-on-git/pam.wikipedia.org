[[Image:Epithelial-cells.jpg|thumb|right|Deng ''epithelial'' cell (ibat king balat)]]

King [[biologia]], ing '''cell''' ing pekasimpling dake ning [[organismu]].  
Mánibat la kareng cell a atyu na deng eganaganang cell.  Ing buri nang sabyan 
niti, e la mánibat kareng bageng ali cell deng eganaganang cell. 

[[Cell membrane]] ing aus da ketang kilwal ning cell.  King kilub da reng 
aliwang cell, makakawani la mapilang dake ning cell kareng aliwa kapamilatan da 
reng [[membrane]].  Organelle ing aus da kareng makakawaning dake o parting deti 
(anti la mong mangalating [[organu]].  Myayaliwa la papil o obra king kilub ning 
cell.  Kayabe la kareti deng [[ribosome]], [[nucleus]] (nung nukarin mayayakit 
ing [[DNA]]), ampong [[mitochondria]].    

==Deng uri da reng cell==
Adwa la reng pekamaulagang uri da reng cell: deng [[:en:prokaryotic]] ampong 
[[:en:eukaryotic]].  Simpli lang cell deng prokaryote, a mayayaus muring 
bacteria.  Den namang eukaryote, mas komplikadu la kesa kareng eukaryote.  Maki 
[[Nucleus]] la reng eganaganang eukaryote.  Deng adwang uri (prokaryote ampong 
eukaryote), pareu lang ating DNA.  Makakawani ya iti kareng aliwa nang dake ning 
cell kareng eukaryote kapamilatan ning metung a membrane; alang membrane a 
makabalut kaniti kareng prokaryote. 
 
Gawa la ngan king metung a cell deng organismung prokaryote.

== Deng uri da reng organismung eukaryote==
Adwa lang uri deng [[organismu]]: multicellular ampong unicellular

===Unicellular===
[[Image:Paramecium.jpg|thumb|right|Ing paramecium]]
Bibilugan no ning metung a cell deng organismung unicellular. Deni reng alimbawa 
da reng organismung unicellular:
*Amoeba
*Paramecium
Mabibye lang dili ra deng organismung unicellular, at e la mangaylangang aliwang 
cell a sumaup karela.  Anya gagawan na ning cell ing eganaganang kaylangan ba 
yang kumabye.  Gagawan no ning balang cell deting makatuki:  
*mamangan
*kikimut
*mag-respire (gagamit yang [[oxygen]] bang gawang [[enerhiya]] ing [[mayumu]])
*dadayú na ing dinat
*magparakal ya (gagawa yang aliwang kalupa na)
*panamdaman ne ing kayang [[paligid]]

===Multicellular===
Bibilugan do reng dakal a cell deng organismung multicellular.  Malyaring malati 
ya mu ing bilang da reng cell a reti.  Malyari namang milyun-milyun la reng cell 
a bibilug king organismu.  Multicellular lang organismu deng eganaganang 
tanamann ampong animal.  E la para-pareu deng cell ning metung a multicellular a 
organismu.  Myayaliwa la tabas ampong dagul, at myayaliwa ing obrang gagawan da 
king organismu.  Atin yang kanya-kanyang obra ing balang metung kareti.  E ra 
agyung gawan ing eganaganang kaylangan ba yang mye ing organismu.  Kaylangan do 
reng aliwang cell ba lang makapagobra o gumana.  Abe-abe lang mabibye, oneng e 
la malyaring myeng dili ra.  

==Ing kasalesayan ning cell==
I [[:en:Robert Hooke]] ing mekatuklas kareng cell.  Ginamit yang [[microscope]] 
ba lang silipan deng organismu kanitang [[:en:1665]].  Pekilagyu no reng cell 
king amanung [[:en:Latin language|Latin]] a ''cella'', a mangabaldugang kwartu o 
silid.  Ini ing pepalagyu na uling lupa lang mangalating kwartu deng cell.

Minye lang atlung tuntunan tungkul kareng eganaganang cell deng atlung biologist 
a Aleman – di Schleiden, Schwann at Virchov:
#bibilugan dong cell deng eganaganang mabibye
#ing cell ing pekamalating unit o dake ning pamibalangkas ampong pamipulayi o 
pamigana da reng eganaganang organismu 
#ibat ya king aliwa pang cell a sadya nang mabibye ing balang cell 

Deng ideyang deti pa murin ing katatalakaran ning [[:en:cell theory|teorya 
tungkul kareng cell]] (cell theory).

[[Category:Biology]]

[[bg:??????]]
[[ca:Cèl·lula]]
[[cy:Cell]]
[[da:Celle (biologi)]]
[[de:Zelle (Biologie)]]
[[el:??tta??]]
[[en:Cell (biology)]]
[[es:Célula]]
[[eo:Biologia celo]]
[[fa:?????]]
[[fr:Cellule (biologie)]]
[[ko:??]]
[[io:Celulo]]
[[id:Sel (Biologi)]]
[[is:Fruma]]
[[it:Cellula]]
[[he:??]]
[[ku:Sane]]
[[la:Cellula]]
[[hu:Sejt]]
[[ms:Sel]]
[[nl:Cel (biologie)]]
[[ja:??]]
[[no:Celle (biologi)]]
[[nn:Celle]]
[[pl:Komórka organizmów zywych]]
[[pt:Célula]]
[[ru:??????]]
[[sk:Bunka (biológia)]]
[[sl:Celica]]
[[su:Sél (biologi)]]
[[fi:Solu]]
[[sv:Cell]]
[[ta:??????]]
[[vi:T? bào]]
[[zh:??]]
