Ing '''parábola ning Máyap a Samaritánu''' metung ya karing pekakonosídung parábola nang [[Jesus|Hesus]], tungkul king máyap a relasion da ring táung ibat karing ribal a [[grúpung etniku]].

==King kawatásan==
"Ing Bigbugan ding Tulisan" (2005) ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] i [[Renato Alzadón]].

King dalan na ning [[Heriku|Jerico]], nganang Jesus, inyang misan<br/>
Atin pin metung a tau a sebat da ding Tulisan;<br/>
Kinua do ding kayang pera, linubas de at bigbugan<br/>
Kaibat likuan da nya kabud makalangan bebe dalan.

Itang minunang dinalan Talapanaral yang [[Hudíu|Judyu]]<br/>
Ing makalangan king dalan bitasang ene sikasu;<br/>
At ing tinuking dinalan Judyu yang Talapanlualu<br/>
Ene mu naman pinsinan ining sugatan a tau.

At ing pangatlung dinalan, iti...[[Samaritánu|Samaritanu]] ya.......<br/>
Mababa ya uring tau king uli na ning daya na;<br/>
Tin yang dayang misamutan uling detang pipunan na<br/>
Karetang lajing e Judyo sinuyu lang mekiasawa.

Kabud ikit ne king dalan ining taung makalangan<br/>
lingunan ne, layun dela ketang metung a tuknangan;<br/>
Sabi na king Tala-ingat ingatan me ing taung yan<br/>
Nung atin pang lunto gastus, balikan ku, at bayaran.

Itang taung makalangan yang kabas na at kayarle<br/>
Ning Amanung Kapampangan bebe dalan makaungle;<br/>
Ding Suguing Talapanaral kapampangan lang metunggue<br/>
Ere man dugu sikasu ing amanung mamamate.

At ing katulad na naman ning Suguing Talapanlualu<br/>
Ila pin ding mayakayan, ding pantas a tituladu;<br/>
Agya man akakit daneng lele dalan maghingalu<br/>
Ere man dugu pinsinan ing sugatan dang amanu.

Kabas ning Samaritanu ding e lusuk Kapampangan<br/>
Ila ding magmalasakit kening amanung sugatan;<br/>
Ila ding misaup-saup king pagal at king gastusan<br/>
Ban ing melunung amanu maulu ya ampon sikan.

Ume ka, pakiapusan me ing dapat a anti ita<br/>
Nganang minutus  ning Guinu ketang taung kasabi na;<br/>
Ing dapat Samaritanu sukat mu king apusan ya........<br/>
ING BIGBUGAN DING TULISAN, meko keni, saupan taya.

[[Category:Ebangheliu nang Lúkas]]
