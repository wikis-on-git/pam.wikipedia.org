Ing labuad [[Kapampangan]] mika bayu yang Ari ning Parnaso at Prinsipe ning Parnaso.  Mikaalalan inyang milabasan a [[Agostu  8]] [[2008]] king [[Center for Kapampangan Studies]], [[Holy Angel University]] king [[Lakanbalen Angeles]].

Ing bayung Ari ning Parnaso iyapin ing kakamalkamalan a Aring [[Renato Alzadon]], at ing bayung prinsipe iyapin ing makamal a Principe [[Romeo Rodriguez]].  Ding labing walung poeta laureadu milupunglupung la para pilinan de ing karelang maging ari ampong prinsipe ning 
Parnaso.  Deting poeta laureado ikua re ing karelang putung a gintung laureado kapamilatan ning pamanyambut keng ligligan keng poesia o kaya keng pamananggap da reng kalupa dang poeta laureado. Deting labing walung areti deng aliwa kayabe la keng 
[[Aguman ding Talasulat Kapampangan]] (Agtaka), deng aliwa keng [[Aguman Buklud Kapampangan]], at deng mitagan keng [[Akademya ning Amanung Sisuan International]] (Anasi).

Detang minunang Ari ning Parnaso, [[Amado Yuzon]] ampong [[Jose Gallardo]], mituringan lang Ari kapamilatan ning pepasiag dang pamananggap da reng poeta laureado kabang ing pangatlu I [[Vedasto Ocampo]], kapamilatan ning ligligan.

I [[Josie Henson]], pamuntuk ning [[Akademyang Kapampangan]], sinuyu ya bilang  Talaganap ning Seremonyas, kambe nang  Lord [[Francis Musni]] ning Holy Angel University ampong Alma Luz Canlas ning [[Angeles University Foundation]] bilang  Mumunang and Kaduang Talamasid, mitutuki.


===Dalerayan===
*[[Tantingco: King of Kapampangan poets]] [http://www.sunstar.com.ph/pampanga/tantingco-king-kapampangan-poets]

[[Category:Ing balita ngeni]]
