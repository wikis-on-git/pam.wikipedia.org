[[File:Danzatrice.JPG|thumb|Istatua ning metung a babaing teterak ibat king ''Villa dei Papiri'']]
Ing '''Villa da reng Papyrus''' (''Villa dei Papiri'' king Italianu) metung yang pribadung bale ning lakanbalen (ciudad) a Romanu kanitang minunang panaun, ing '[[Herculaneum]]'' (current commune of [[Ercolano]]) a bandi ning katwangan nang [[Julio Cesar]], i [[Lucius Calpurnius Piso Caesoninus]]: ing minunang mengulkul kareti i [[Karl Weber]] kanitang [[1765]]. Menibat ya ing lagyu na ketang metuklas a aklatan ketang bale, nung nu la makabili deng libu walung dalan a mengaduluk (1,800) a scroll a gawa king [[papyrus]]. 


Atin yang apat a pisu o palapag (level), a makasamasan antimong terrace, itang villang atyu king bebe dagat, at pilang dalang metru manibat ketang pekamalapit nang kasiping a bale. Iti ing maluhung diling bale king mabilug a Herculaneum ampong [[Pompeii]]. Atin yang pikawen (swimming pool), fountain, at mitikdong maki danum (water features). Atin ya muring mitipun a esculturang maki misnang katas a calidad, at keraklan kareti, makasinup la king [[:en:Naples]]. 

Anyang mamakbung ya ing [[Vesuvius]] kanitang 79 AD, makaimpaqui ne kareng lulanan a makasadya ra nang iyalis king ligtas a lugal ining misnang ulagang aklatan. Nanupata, aunan ne ning pamanagus a lulwal king vulcan. Bandang tawli, manga 30&nbsp;m ning abung ibat king vulcan. Meduluk la reng scroll, dapot miligtas la murin anyang mesyas at meging tuff ing abu. Ini mu kabud ing aklatan ibat king panaun a classsical kanitang minuna ing miras king panaun tamu. 

Metung yang taung matas pegaralan i Lucius Piso, at metung ya kareng susuporta (patron) kareng filosofo (philosopher) ampong poeta. Obra no ing filosofong i [[Philodemus]], a clienti nang Piso, deng dakal kareng obra. Uli na ning e balanci ing laman ning aklatan, isipan dang atin pang scroll a e pa metuklas: king makuyad a salita, ating kadwang aklatan.

Atin pang adwang libu, walung dalan a metru cuadradu (2,800 m² ) ing e pa mekulkul kaniting misnang luhung ''[[Roman villa|villa suburbana]]''. King lalam na nitang akulkul da na, atin la pang adwang kukulkulan kanitang decadang 1990, at linto la reng adwa pang pisu king villa, at anti king mebanggit na, mitalakad antimong tuki-tuking terrace, at manibat keti, makalto ya ing dagat.

Ing sangkan nung bakit e pa mekulkul itang aliwa na pang dake ning lugal a iti, uling lalu nang didinan ulaga ning kapamahalan a Italianu ing pamaningat (conservation) at e ing pamangulkul (excavation), at mas intresadu yang manatili itang mekulkul na. Agpang kang [[David W. Packard]], a sasaup king pamanignat king ''Herculaneum '' kapamilatan ning kayang [[Packard Humanities Institute]], mapalyaring agyu nang munye pondu para king pamangulkul kabud mabisa la reng manibala, dapot e mipaintulutan ing obra anggang e mayari ing metung a ulat king kapalyaryan (feasibility report), a panayan dang lumwal ketang umpisa ning banwang 2006, dapot e pa mibye iti, anya dakal medismaya la reng dakal a talapanigaral (scholar), mamayun man o laban king pamanyundu king pamangulkul.

Malyari nong basan detang papyrus a mengasilab kapamilatan ning [http://www.classzone.com/books/earth_science/terc/content/investigations/esu101/esu101page07.cfm Multi-spectral imaging], metung a paralan a migmula kanitang umpisa ning decadang 1990. King kapamilatan na ning Multi-spectral imaging, dakal la akukwang letratu da reng papyrus kapamilatan da reng myayaliwang filter king sinag a [[infrared]] o [[ultraviolet]], a makabage karetang particular a wavelength ning sala. Uli na niti, lalto ing pekayagpang a dake ning spectrum (pangkabilugan a sinag, kareng myayaliwang kule at dake) ba yang luntong malino ing tinta king papil ketang papyrus a menuling. Kapagnasan da reng susuring makasaup la reng [[CT scan]] bang mika paralan ba lang mabasa deng maselan a scroll a e pa mibusni ba lang e masira deti.

Kalupa no mong kalupa ning Villa of the Papyri ing orihinal a J. Paul Getty Museum king [[Malibu, California]]. Anyang miyalis ya ing museo king [[Getty Center]], misara ya ba reng samasan ing awsan da na ngening "[[Getty Villa]]". Mibusni yang pasibayu ketang [[Enero 28]], [[2006]].

== Lon ya murin iti ==
* [[Oxyrhynchus]]

== Suglung a palwal ==

* [http://www.herculaneum.ox.ac.uk The Friends of Herculaneum Society]
* [http://www.humnet.ucla.edu/humnet/classics/philodemus/philhome.htm Philodemus Project website]
* [http://www.romanherculaneum.com Roman Herculaneum website]
* [http://www.timesonline.co.uk/article/0,,2087-1482342,00.html "Millionaire to fund dig for lost Roman library"], ''[[The Sunday Times (UK)|The Sunday Times]]'' (London) February 13, 2005
* [http://www.memagazine.org/backissues/apr02/departments/input_output/input_out.html American Society of Mechanical Engineers: Henry Baumgartner, "New light on ancient scrolls" 2002]

[[Category:Archaeological sites in Italy]]
[[Category:Ancient Roman architecture]]
[[Category:Defunct libraries]]
[[Category:Roman sites of Campania]]

[[be:Віла Папірусаў]]
[[bg:Вила на Папирусите]]
[[ca:Vil·la dels Papirs]]
[[de:Villa dei Papiri]]
[[en:Villa of the Papyri]]
[[es:Villa de los Papiros]]
[[fi:Papyrusten huvila]]
[[fr:Villa des Papyrus]]
[[hy:Պապիրուսների վիլլա]]
[[it:Villa dei Papiri]]
[[no:Villa dei Papyri]]
[[pl:Willa Papirusów]]
[[ru:Вилла Папирусов]]
[[sv:Villa dei Papyri]]
[[uk:Вілла Папірусів]]
