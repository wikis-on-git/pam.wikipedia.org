Ing '''pámagáral táu''' u '''pámagáral umanidad''' ([[Espanyol (amanu)|Espaniol]]: ''humanidades'') metung yang grúpu da ring [[disiplínang akademiku]]. Ing sentral a kuestion da ring disiplina: "Nánu ya ing táu?"

==King kawatásan==
Paksâ na ning diskusion at kontemplasion ing kuestion tungkul king esensia ning táu. Ing tútúki, ekspresiong poetiku ya king amánung [[Kapampangan (amanu)|Kapampángan]] ning [[wátas]] a [[Filipinas|Filipínung]] i [[Renato Alzadón]], a tituládung "Nánu Ya ing Táu".

Nanu ya ing tau. Ing tau nanu ya?<br>
Paki-intindyan ke king gagkas ding biasa.<br>
Ngara ding pantas king pamanialpantaya<br>
INAWA NE NING BIE lebul nang Jehova;<br>
Agpang karing magkas king Pilosopiya<br>
BAGUE yang MIMISIP--- LAMAN at DIWA  ya;<br>
Ding Darwinian naman matning sasabian da<br>
Metung yang ANIMAL nya mapaniupil  ya.

Ing kapaniupilan king kaparang Mortal<br>
Yang palatandanan ning taung animal;<br>
Ume yang maniupil ampon makipagkal<br>
King baneng iwalak makitid nang lugal,<br>
Apsalan no detang agyu nang ayapsal,<br>
Pasiklauran no ding kayang asakmal,<br>
Ban ding kayang supil tunggen deng makamal<br>
Leon ya king gubat, guinu yang matangal.

Karing  bilungan  ning libru ning Istoria:<br>
Mika [[Daríu III|Darius]] ya ing Matuang Babilonia,<br>
Mika [[Alehandru III ning Masedonia|Alexander]] ya ing Macedonia,<br>
Mika [[Húliu Sesar|Julio Cesar]] king Paganong Roma,<br>
Mika [[Napoléon Bonaparte|Napoleon Bonapart]] king [[Francia]],<br>
Mika  [[Adolf Hitler|Adolph Hitler]] ya ing [[Alemania]].<br>
At aliwa muren nune dakal la pa<br>
Ding linub miniupil kasiping dang bansa.

Agpang naman karing budning Pilosopo,<br>
BAGUE  yang MIMISIP matas ya talindo;<br>
Pagnasan neng akit ing aslag ning aldo<br>
Ban  lakuan ne dulum ing Kweba nang Plato;<br>
Inia makanian yang minisip matilo<br>
Eya pepatugut king pamanimbento<br>
King  anggang paniulung   a ngeni makalto<br>
Ing PAMISIP naning tau yang pepalto.


Mika pamanyulung king parang ning syensya<br>
Makapagmulala ne ing teknoloya;<br>
Misusulapo ne ing tau king banua<br>
Darasan na pati aliwang planeta;<br>
Ing lijim ning dagat ene lijim kaya;<br>
Ing bie na ning yatu atyu king gamat na.<br>
Wari sa king libru na ning Pilosopya<br>
Ikit ne ing sala, ala ne king Kweba.


Ngara naman detang magkas king reliyon<br>
Ing tau  eya mu pamisip at aksyon;<br>
Atin yang kaladuang makipag-komunyon<br>
King Matas a IBPAng babie inspirasyon.<br>
Inia kabang bie na ing mal nang debosyon<br>
Ing tajiran no ding bayung jenerasyon;<br>
Makalaman karing kayang meditasyon<br>
Ing katuparan na ning Banal nang Misyon.


Ding linto uliran: Moses ding H[[ebreo]]<br>
Ing bait [[Belén|Bethlehem]], [[Jesus]] Nazareno;<br>
[[Ápûng Pablu|San Pablo]],[[Ápûng Pedru|San Pedro]], [[Elena ning Konstantinopla|Helen]], [[Konstantínu I|Constantino]]<br> 
Ing [[Teresa ning Kalcúta|Madre Teresa]], at [[Juan Pablo II|Papa Juan Pablo]];<br>
[[Muhammad|Propeta Muhamad]] ding [[Muslim]] o [[Bangsang Moru|Moro]]<br>
[[Siddhārtha Gautama|Siddarta Gautama]] ning turung [[Budismu|Budismo]];<br>
King India, [[Mohandas Gandhi|Mahatma]]; king dayang [[Ding Austronesiu|Malayo]],<br>
Doctor [[Jose Rizal]] at [[Ninoy Aquino]].

Nung pitutuliran ing gagkas ding biasa<br>
Lalto king ing tau atlu ya persona;<br>
Ing kapaniupilan inia gagawan na<br>
Personang animal yang magbabo kaya.<br>
Inia e patugut pasulung keng syensya,<br>
Personang mimisip ya ing paganan na.<br>
Nung inya ing tau lusuk at sakdal ya,<br>
Persona yang Angjel ing tataid kaya.

Aku man, nung misan, animal ku naman<br>
Ding para kung lasip buri kong supilan;<br>
Ibat king anak ku yang akaugalian<br>
Maki-pagtorneo kareng pasiknangan;<br>
Ing pamagsane ku e makanian-kanian<br>
King bakung maniambut karas ning labanan<br>
Ing pulung-arena buri keng sakupan<br>
Maguing  aring leon, kampyon dang tangalan.

At nung misan naman metung kung makudta<br>
Sisibul king isip ing malagung diwa;<br>
Tipunan ko detang mapinung salita<br>
Saka ko ilala at piakma-akma;<br>
Potang mayari ne ing kanakung guewa,<br>
Poesia yang lunto yampang karing malda;<br>
At ing poesiang yan yang magsilbiing tanda<br>
King atin minisip king mayubung paksa.

At nung misan naman tapat keng susuyu<br>
Dimut kung kaguiwan king banal nang lagyu<br>
At panamdamn ning mabilug kung pusu<br>
Malapit ku Kaya, anak nakung bungsu;<br>
Nung paten daku man  king krus da ipaku<br>
Ali ku pa-alian nung nanu ing tutu:<br>
Atin Dios! Atin Dios!  Ing Dios yang mituru<br>
Baku lang palsintan ding kalupang bigu.

Nung misan, king ubud ning kapanamdaman<br>
Mipagkal-pagkal la ding atlung sikanan;<br>
Ing personang lasip manintun yang laman;<br>
Ing personang angjel babawal na neman;<br>
Ing personang angjel buri na mayap ngan;<br>
Ing personang lasip liliku yang dalan.<br>
Ing personang isip ya ing manimbangan<br>
Potang manatul ya, pikamuan da ne man.

Ing tau nanu ya?   Ibat king anak ku<br>
Paki-intidian ke king pisni ding libru;<br>
Pikutang-kutang ku nung ninu ta aku,<br>
Pati siping bale pagugumasdan ku.<br>
Dapot angga ngening pilak na ing buak ku<br>
Menatili ya ring metung a misteryu .<br>
Bugtung ya mo waring luruk-lurukan ku.<br>
Ing tau nanu ya?     NANU ya ing Tau.
{{stub}}

[[Category:Pámagáral táu| ]]
