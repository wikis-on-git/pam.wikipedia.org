Ing '''Anak ning Arenas''' metung yang [[Kapampangan]] [[watas]].

==Talambie==

Ing Anac Ning Arenas mibait ya qng Baryu Arenas, [[Arayat, Pampanga|Arayat]] ketang [[Eneru 8]], [[1956]]. Ing pengari nang lalaki (Binu), 
a metung Ortelanu, taal yang tubu qng Arenas. Ing pengari na 
namang babai (Aning), a magmantining malating tindaan keng 
bale kanitang kasalungsungan nang daragul, tubu yang [[Magalang, Pampanga|Magalang]].

Megumpisa yang misulat poesiang Capampangan iniang sinulat ne 
ing “Corido Ning Arenas” quetang [[2007]], ing istorya ning 
baryung quebaitan na at ding queyang cabaryu. 

Meingganyu yang lalung sumulat caibat nang mequi-agum queng  
Academia Ning Amanung Sisuan, International (ANASI) a pinundar 
at panimunuan nang [[Ernesto C. Turla]], quetang [[Marsu 30|Marso 30]], [[2009]], 
queng pangumbira nang Tang Ernie Turla mismu. Canita ne 
megumpisang sinulat para qng [[Kapampangan (amanu)|amánung Kapampángan]], inspiradu queng 
kapagnasan nang abalu neng masalese ing Amanung Menan. 

Aquilala neng minuna y Tang Ernie Turla queng YouTube quetang 
Marso 15, 2009, pauli ning panintunan ne ing original a 
misulat queng "Ecu Pa Quelinguan", nung sanung guewa nang 
padrun queng sinulat nang hawig a canta, "Iniang Malati Cu". 

Nanung pangapamulala na at pangapaquirut iniang abalu nang 
ing misulat pala queng alang kamatayang canta alang aliwa 
nune ing cabaryu na at cumpari nang Tatang na - ing meangubie 
Poeta [[Antonio Canlas y Guevarra]].

Aquilala ne mu naman ing Columnista keng diyariu, y Poeta
[[Felix M. Garcia]], a akaluguran na at meging maganacang 
tala-payul keng makasactung sukad at rima ning pamamoesia.

Idulu nala at inspirasyun ning Anac Ning Arenas ding melapupuring
Poeta [[Jose M Gallardo]] ning [[Candaba, Pampanga|Candaba]] at Poeta [[Bernardino Muldong]]
ning [[Sta. Ana, Pampanga|Sta. Ana]], manibat pa ketang decada 60, nung nu da la alang
salang pakirandaman mitata keng Crissotan qng DZAB iniyang
panaun a'itang kasalukuyan na pang magaral keng elementarya.

==Ding kayang kinudta==
*[[Ding Poeta]]
*[[Ing Ortelanu]]
{{Watas-stub}}

{{DEFAULTSORT:Arenas, Anak ning}}
[[Category:Ding talasúlat a Filipínu]]
[[Category: Kapampangan Watas]]
