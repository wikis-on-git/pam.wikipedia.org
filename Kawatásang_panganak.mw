Ing '''kawatásang panganak''' ya ing kawatásang eskrítu pára karing ának, u kapad karing ának.

==Ding ehemplu==
Ding sigienting ehemplu king amánung [[Kapampangan (amanu)|Kapampángan]] eskrítu la ning [[wátas]] a [[Filipinas|Filipínung]] i [[Renato Alzadón]].
==="Atut"===
Ing atut nanu ya... ? Nanu ya ing atut...?<br/>
Bague yang makislap..., mabanglu..., mabantut....!

Makislap la atut ding batwin king babo.....<br/>
Ya'ytang  mananabung anting bulalako.

Mabanglu ing atut da detang sampaga<br/>
Lele mo keng arung ...., bawan-bawan mo pa.

Dapot ining atut na ning kasiping ku<br/>
Nan' ku man balakan....., eke buri bau!

==="Ligaya"===
Deni pung miminum apansinan kula<br/>
Ketang lalam bale karin la pupunta.

King metung a asias karin ya'y  kong Sewu<br/>
Ya ing ayimyan na matudtud a asu.

King kaung ning asu misdan ya Y koya<br/>
Bigsu nya mesagpang ing kayang LIGAYA.

Mengapaurung ya king tukuran eran<br/>
Ing karsisiliyu na, ena ne tinas man. 

==="Kakagli"===

Y atsi kung Nora tiktak ya kasungguit<br/>
Kukulaman de pu....., lalapad ya buldit.

King kaganaka na ning kayang asawa<br/>
Ot paki-paten ne....., eya mipainawa.

Sabi nang tatang ku eya makukulam<br/>
Inia kakanian ya, mamita yang MASLAM.

Makanian mu pala ngakung makikulit<br/>
Painuman yeng aslam baneng e magbuisit.

[[Category:Kawatasan|Panganak]]
