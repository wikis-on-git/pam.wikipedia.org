Poesiang Pang-anak

Atut
Neng: Renato B. Alzadon

Ing atut nanu ya... ? Nanu ya ing atut...?
Bague yang makislap..., mabanglu..., mabantut....!

Makislap la atut ding batwin king babo.....
Ya'ytang  mananabung anting bulalako.

Mabanglu ing atut da detang sampaga
Lele mo keng arung ...., bawan-bawan mo pa.

Dapot ining atut na ning kasiping ku
Nan' ku man balakan....., eke buri bau!



Ligaya
Neng Renato B. Alzadon

Deni pung miminum apansinan kula
Ketang lalam bale karin la pupunta.

King metung a asias karin ya'y  kong Sewu
Ya ing ayimyan na matudtud a asu.

King kaung ning asu misdan ya Y koya
Bigsu nya mesagpang ing kayang LIGAYA.

Mengapaurung ya king tukuran eran
Ing karsisiliyu na, ena ne tinas man. 


Kakagli
Neng Renato B. Alzadon

Y atsi kung Nora tiktak ya kasungguit
Kukulaman de pu....., lalapad ya buldit.

King kaganaka na ning kayang asawa
Ot paki-paten ne....., eya mipainawa.

Sabi nang tatang ku eya makukulam
Inia kakanian ya, mamita yang MASLAM.


Makanian mu pala ngakung makikulit
Painuman yeng aslam baneng e magbuisit.


Copyrighted 2005**********************
