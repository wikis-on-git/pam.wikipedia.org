Metung yang katutubong kanta queng Central Luzon kareng Kapampangan.

'''ATIN CU PUNG SINGSING''' <p>
Atin cu pung singsing<br>
Metung yang timpucan<br>
Amana que iti<br>
Queng indung ibatan<br>
Sancan queng sininup<br>
Quing metung a caban<br>
Mewala ya iti<br>
E cu camalayan<p>
Ing sucal ning lub cu<br>
Susucdul queng banua<br>
Picurus cung gamat<br>
Babo ning lamesa<br>
Ninu mang manaquit<br>
Quing singsing cung mana<br>
Calulung pusu cu<br>
Manguinu ya ceca<br>
