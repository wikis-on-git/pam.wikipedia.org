{{Infobox organization
|name = Aguman nang San Pio X
|image = Héraldique meuble Coeur vendéen.svg
|size = 160px
|abbreviation = SSPX
|motto = ''Christus vincit, Christus regnat, Christus imperat'' (Christ Conquers, Christ Reigns, Christ Rules)
|formation = 1970
|headquarters = [[Menzingen]], [[Switzerland]]
|type = [[Catholic Church|Catholic priestly society]]
|leader_title = Superior General
|leader_name = Obispu [[Bernard Fellay]]
|key_people = Arsobispu [[Marcel Lefebvre]] — talatátag
|website = [http://www.fsspx.org/en/ www.fsspx.org]
}}
Ing '''Aguman nang San Pio X''' ('''Society of Saint Pius X''' o '''SSPX''') metung yang internasyunal a [[tradisyunalistang Katolikung]] organisasyun a tetag na anyang 1970 ning [[France|Pranses]] a [[arsobispung]] i [[Marcel Lefebvre]]. Ing opisyal nang lagyu ning aguman, '''Fraternitas Sacerdotalis Sancti Pii X''', a mangabaldugang "Pangparing Pamikakapatad nang [[Papa Pio X|Pio X]]" ("Priestly Society of Saint [[Pope Pius X|Pius X]]"). Masikan yang talapamingwa o taladepensa [[Misa Tridentino]] ing aguman, bukud kareng debosyun, paniwala, kostumbri ampong disiplinang pangrelihyun a maralas miyuyugne king panaun bayu ing [[Kadwang Konsehung Vaticano]], a king paniwala ning aguman, mágtaguyud kareng pamanurung e ustu.

Dineklara nang [[Papa Benedicto XVI]] a para kareng sangkan a pangdoktrina at e uling king pamagdisiplina, ala yang kabilyan a pangkanonika king Pisambang Katolika ing SSPX, at uli na niting keyalan kabilyan a pangkanoniku, e la legal king Pisamban deng ministeryu da reng kayang ministru.<ref>"The fact that the Society of Saint Pius X does not possess a canonical status in the Church is not, in the end, based on disciplinary but on doctrinal reasons. As long as the Society (of St Pius X) does not have a canonical status in the Church, its ministers do not exercise legitimate ministries in the Church" ([http://www.vatican.va/holy_father/benedict_xvi/letters/2009/documents/hf_ben-xvi_let_20090310_remissione-scomunica_en.html Pope Benedict XVI, Letter of 10 March 2009 to the Bishops of the Catholic Church concerning the remission of the excommunication of the four bishops consecrated by Archbishop Lefebvre).]</ref> Nanupata, sinabi ning superior general ning aguman a agpang king dapat na, babye yang pamikilala ing [[Santa Sede]] king legal ampong balidung pangayatsu ampong ministeryu da reng pari ning Aguman.<ref>According to [http://www.remnantnewspaper.com/Archives/2010-1031-mccall-fellay.htm an article] on [[The Remnant (newspaper)]], Bishop Fellay cited as evidence replies of the Holy See to SSPX priests regarding absolution from reserved sins, which in fact, [http://books.google.co.uk/books?id=jduLeQnA2doC&pg=PA119&lpg=PA119&dq=%22reserved+sins%22+1983&source=bl&ots=6a0gLPAYxT&sig=GlURlBQ66J6hEmJAe1hl4fC09B4&hl=en&sa=X&ei=lkdlULHxG8rAhAep-YHgDA&ved=0CD8Q6AEwBA#v=onepage&q=%22reserved%20sins%22%201983&f=false since 1983, no longer exist], and the fact that SSPX priests are allowed, after reconciliation, to function as priests, as are, for instance, eastern Christian priests received into the full communion of the Catholic Church.</ref>

Meging pekamabayat ing tensyon kapamilatan ning aguman ampo ning [[Santa Sede]] (''Holy See'') kanitang 1988, anyang [[Ecône consecrations|migkonsagra yang apat a obispu]] i Arsobispu Lefebvre laban king kautusan nang [[Papa Juan Pablo II]], at uli na niti, medeklara lang eskomulgadu deng obispung migkonsagra o mekonsagra, metung a eskomunyon a mibawi karetang mabye pa anyang Enero 2009<ref name="ewtn">[http://www.ewtn.com/library/CURIA/CBISLEFB.HTM Decree of Excommunication]</ref> kayabe ning mebanggit a kapanayan a magbalik la reng kayanib king ganap a komunyon o pamiugnayan (''full communion'').<ref name="catholicnews">[http://www.catholicnews.com/data/stories/cns/0900355.htm Pope lifts excommunications of Lefebvrite bishops]</ref><ref name="catholicnewsagency">[http://www.catholicnewsagency.com/new.php?n=14881 Pope Benedict lifts excommunication of bishops ordained by Lefebvre]</ref>

Mika pormal a diskusyun kapamilatan ning Santa Sede ampo ning aguman anyang 2009 at miras king kritikal a dake anyang 2012.  Kanitang 6 Setiembre, minyad yang karagdagang panaun ing aguman ba neng isadya ing opisyal nang pakibat kareng munikalang miyapag anyang 13 Junio.  Agpang king Pontifical Commission a "Ecclesia Dei", ''"Kaybat da reng atlung pulung banwa ning pamikawani, malyaring intindyan a kaylangan ing panaun ba lang ataluse kabaldugan deng bayung milyari. Uling kapagnasan nang Papa Benedicto XVI ing isundu ya ampong panatilyan ing pamisanmetung ning Pisamban kapamilatan ning pangatupad ning malwat nang panayang pamagbalik ning Pangparing Pamikakapatad nang San Pio X king Sede nang Pedro – metung a makabye pansing a alimbawa ning pamirapat ning ''munus Petrinum'' in action – kaylangan ing pamibabata, kataimikan pilubluban, tyaga ampong tiwala."'' (''"After thirty years of separation, it is understandable that time is needed to absorb the significance of these recent developments. As Our Holy Father Pope Benedict XVI seeks to foster and preserve the unity of the Church by realizing the long hoped-for reconciliation of the Priestly Fraternity of St. Pius X with the See of Peter – a dramatic manifestation of the ''munus Petrinum'' in action – patience, serenity, perseverance and trust are needed."'')<ref name="press.catholica">[http://press.catholica.va/news_services/bulletin/news/29911.php?index=29911&lang=it#TESTO IN LINGUA INGLESE Declaration of the Pontifical Commission "Ecclesia Dei" 27.10.2012]</ref>

==Dalerayan==
{{reflist|2}}

==Ding suglung palual==
{{Sister project links|Society of St. Pius X}}
*[http://www.fsspx.org/ SSPX General House]
*[http://www.angeluspress.org/ Angelus Press]
*[http://www.sspx.org/  USA District of the SSPX ]
{{Catholic congregation}}
{{Traditionalist Catholicism}}

[[Category:Ding Katoliku]]
