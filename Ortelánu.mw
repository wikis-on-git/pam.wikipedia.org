[[File:Farmer, Nicaragua (rotated).jpg|thumb|Metung a ortelánu king [[Nicaragua|Nikaragua]]]]
Ing '''ortelánu''' metung yang táung direktung tatrabáhu king [[agrikultúra]].

==King kawatásan==
"Ing Ortelanu" (1978) ing títulu ning isa karing [[poema]] king [[Kapampangan (amanu)|amánung Kapampángan]] ning talasúlat a [[Filipinas|Filipínung]] ing [[Anak ning Arenas]].
 
nung pacasurian me, itang Ortelanu<br/>
peca-mapalad yang lelangan ning Guinu<br/>
sariwa ya angin, pamangan cumpletu<br/>
cakbe neing panaun, [[uran]], [[aldo]], bagyu

abe no qng obra, ding cayang alyadu<br/>
[[damulag]] ng tapat, a e mareclamu<br/>
[[sarul]] ng mataram, gamit neng expertu<br/>
[[gareta]]ng pisaquen, nanu mang dala mu
 
ing oras ng gising, ya ing maqui-planu<br/>
maranun o ugtu, 'lang mutus mang ninu<br/>
dulung yang maranun, maranun yang ma-ugtu<br/>
ticdo ne mang ugtu, ninung magreclamu

pamag-ortelanu, macapag-mulala<br/>
itanam me ing butul mamunga yang sabla<br/>
cailangan nang danum, mumuran mung qusa<br/>
paling pamparagul, queng aldo sagana

pamangan animal cabud na tutubu<br/>
diqut ning damulag, e cailangang lutu<br/>
pati inuman da, queng bomba tutulu<br/>
o quetang talaga carin mo isaclu

dacal ing sucat a malyaring apangan<br/>
a malaguang acua at agawang ulam<br/>
queng gulut marangle, masqui lele dalan<br/>
eca caulatan nung eca maselan

anti mo ing tulud ning Bulung [[Apalya]]<br/>
dinan meng camatis saca me iguisa<br/>
sabauan meng dacal ba meng panambula<br/>
nung adua mung oras milabas na ca pa<br/>

o caya naman ing Langguk ning [[Camanyang]]<br/>
ing tulud na't sabo manyaman mu naman<br/>
iguisa meng bawang saca me bagucan<br/>
atin na cang lutung masustansyang ulam
 
o ita mu namang [[Camuti]]ng Tinalbos<br/>
manyaman yang ulam ampong pritung [[bangus]]<br/>
nung atin cang [[aslam]], anguiang ya mung purus<br/>
tiltilan meng [[baguc]] qumabsi cang lubus
 
atin mu ring [[Kangkung]] careng sapa-sapa<br/>
malyaring [[adobu]] o simpli mung [[guisa]]<br/>
lalu yang manyaman nung mag-[[sigang]] ca sa<br/>
at nung gipit ca man, malyari neng [[laga]]

metung pang manyaman, itang [[Maligosu]]<br/>
tutubu lang dacal quetang lele [[atbu]]<br/>
guisa meng camatis at tumun cang bayu<br/>
potang iulam me, qumabsi cang ustu

at detang Sampaga da ring [[Culubasa]]<br/>
pucpucan mong [[bauang]] at baguc queng tasa<br/>
ibabo mo quetang nasing caibat mibua<br/>
potang menangnang na sapotian mu ne ya
 
aguiang itang [[Tulud]] manyaman mu naman<br/>
guisa mu o yabe queng pipagsabauan<br/>
aguiang baguc ya mu't [[camatis]] ing yagnan<br/>
dagul na ca subu at manyaman mangan

caleldo't cauran deng [[Kabuti]]ng are<br/>
o detang [[Quat]] duldul carin qng marangle<br/>
at [[Payung-payungan]] lalam cuayan lele<br/>
manyaman lang sabo, masustansiyang [[gule]]

panulam mu naman itang Putat [[mangga]]<br/>
bague ya queng baguc itang quekaslam na<br/>
pero siguru mas bague gamitan ya<br/>
potang gagawa cang manyamang salada

... atin ya pung casuglung
{{stub}}

{{DEFAULTSORT:Ortelanu}}
[[Category:Agrikultúra]]
