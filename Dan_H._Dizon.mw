Inyang tutking banua, y Professor Dizon, menyambut yang mumunang dili keng meto-yatung ligligan keng contemporary art manibat kareng 79 a bangsa king Golden gate International Exposition king San Francisco, California, USA, kapamilatan ning kayang pinyambut a gawa keng larung mikipamansag:"AFTER A DAY'S TOIL," [[("KAIBAT NING OBRANG PAMAGOBRA")]]  a simbut ne ing bantug a [[Salvador Dali]] ning [[Espanya]] a meging pangaduang galal.  Ing pangatlu minta ya kang [[Robert Phillip]] ning [[America]].  King panaun a aita y Prof. Dizon
metung yang talaturung art king [[Pamantasan ning Filipinas]],
[[Mapua Institute of Technology]] at ning [[National Teacher's
College]] king [[Menila]] la ngan. Y Dan atatandanan na pa na ing mumunang galal a panyambut dininan ne ing [[Menila]] at ing buung bangsa tula, at saya at mimie pangatas lawe karela.

Ing pangsiklab ning [[Meto-Yatung Guerrang II]]magumpisa inyang [[Disiembri 08]], [[1941]], memie kasakitan a bie kareng Dizon.  Inyang magumpisa ya ing 1942, ing  the Japanese Military Administration minutus lang ibuklat pasibayu reng pipagaralan king [[Menila]] at king buung [[bangsa]], kayabe na ing [[Pamantasan ning Filipinas]]. Y Prof. Dizon tinggian na ing aluk da reng Japon para magobra para karela at migsangkansangkan yang masakit.  Para milabas la reng kayang katubale, tinaggap yang paminsan-minsan a obra tunkul keng pamaminturang arti king pamarkila nang apartment king Santa Cruz, [[Menila]].  Kabang deng pamilya na migdatun la kareng kayang katuangan king [[Syudad ning Angeles]], [[Pampanga]] nung nu y Dan para milabas ya keng danup meki-pagobra ya paminsan-minsan bilang kitchen boy kaibat ning pamagaral na king regimental Kitchen ning balen a nung nu atin Japanese Army garrison.  E-migluat ding sundalus at opisyalis a Japon ikit da int talino nang Dan keng pamangulis, at dininan deng masakit paintunan lapis at malinis a maputing papil at inadlukan deng gumulis. Maske la pa keng plantsadung unipormi at makinang a baril at parala da la reng megulis a larawan kareng pamilya da Japan. Ing sukli y Dan mipamulala ya kareng kaburian at sigasig keng arti da reng mangatapang at makatakut  a sundalus.  Apagumasdan na keraklan karela ing mailig la keng pamangulis at arti. 

Ena balu deng Japon pepaindalan da kaya ing bayung larangan iyapin ing arti keng "Military Art"!  Sinaguli y ding drawing nang Dan kayabe la reng sundalus a Japon, ding karelang kagamitan panlaban, deng karelan unipormi, tanki, saken, eruplanu, alwp. at king mung isip at pamanandan na  at apasaya na la ding manalbeng Japon.
