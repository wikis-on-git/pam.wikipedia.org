{{Infobox_Company |
  company_name   = [[Image:Globetelname.png|150px|Abot Mo Ang Mundo|]] |
  company_logo   = [[Image:Globetel.jpg|250px|center|The Globe Logo]] |
  company_type   = [[Public company|Public]] ([[Philippine Stock Exchange|PSE]]: [http://www.pse.com.ph/html/ListedCompanies/listedcompanyinfo.jsp?securitySymbol=GLO GLO])|
  slogan         = ''Abot mo ang mundo''<br>([[Filipino language|Filipino]]: You can reach the world)|
  foundation     = [[Menila]], [[Filipinas]] ([[1935]])|
  location       = {{flagicon|Philippines}} [[Mandaluyong Lakanbalen]], [[Filipinas]] |
  key_people     = Jaime Augusto Zobel de Ayala II, Chairman <br> Gerardo C. Ablaza, Jr., President and CEO |
  industry       = [[Telecommunication|Communications Services]] |
  products       = [[Broadband|Broadband Services]] <br> [[Mobile phone|Cellular Telephony]] <br> [[Telephone|Fixed-Line Telephony]] <br> |
  homepage       = [http://www.globe.com.ph www.globe.com.ph]|
  revenue        = P57 billion [[Philippine peso|PHP]] ({{profit}}4%) ([[2006]]) |
  net_income     = P12 billion [[Philippine peso|PHP]] ({{profit}}14%) ([[2006]]) [http://www.ayala.com.ph/annual_report/annual_report_2005.zip] |
}}

Ing '''Globe Telecom''' ({{Pse|GLO}}), a mas kilala king lagiung '''Globe''', ing kaduang pekamaragul a cumpania king [[:en:telecommunications|telekomunikasiun]] king mabilug a  [[Filipinas]].

==Kasalesayan==
[[Image:Globe Telecom Logo.png|left|175px|thumb|Ing sadia nang logo ning Globe]]
Manibat pa kanitang panaun da reng Americanu ing umpisa ning Globe Telecom, ketang metung a cumpaniang maki lagyung [[Dollaradio]], a mitatag kanitang decadang 1920.  Anya muring dekadang ita, minaliwa ya lagyu ing cumpania, at megi yang [[Globe Wireless Limited]] (GWL).

Kanitang [[Eneru 15]], [[1935]], mekisanib ya ing GWL kareng adwang cumpania, ing [[Philippine Press Wireless]] (PREWI), ampo ing [[Mackay Radio Telegraph]], at linto ya ing metung a bayung cumpania, ing [[Globe-Mackay Cable and Radio Corporation]], o GMCR.  Ketang [[1974]], pisali ne ning GMCR ing 60% ning kayang stock king [[Ayala Corporation]].

Kanitang decadang 1990, misanib ya ing Globe ampo ing metung pang cumpania, ing [[Clavecilla Radio System]] (CRS), at ini ing penibatan ning bayung Globe Telecom.  Anyang [[1993]], misaup ya ing [[Ayala Corporation|Ayala]] ampo ing [[Singapore Telecommunications]] (Singtel), deng makibandi king cumpania, bang mitikdo ing kayang sikanan king telecomunicacion.  Ketang [[2001]], asali ne ning Globe ing  [[Isla Communications]], o Islacom, metung a cumpaniang halus mengalugi na, a maki kaugnayan kareng cellphone at teleponung landline. Megi yang yang Innove Communications kanitang [[2003]] itang dake nang maki kaugnayan kareng landline, lalam ning lagyung Globelines.  Samantala, miragdag naman ketang metung a cumpaniang makalalam king Globe, ing Globe Handyphone, itang serviciu na king cellphone.     

Aniang Marzu 30, 2007, sinabi ning Globe Telecom, kapamilatan ning kayang pamuntuk ampong pun talapagpaganap (''chief executive'') a i Gerardo Ablaza Jr., a kakalat no reng kayang negosiu ba nang samantalanan ing matalik nang pamandagul ning negosiung broadband. Agpang kang Ablaza, parakalan ning kumpania ing kayang puhunan kareng sistemang cable ampong liniang kawad (''wire lines'') ba neng itikdo ing kayang pangabalangkas a broadband a Internet o Aptas. Akakit da reng talasuri king industria ing planu ning Globe a mamuhunan kareng sistemang cable antimong paralan bang pasikanan ing kayang pamagkumpitensia king Philippine Long Distance Telephone Co., a maniamantala king kayang bentahi kareng liniang kawad bang lungub king negosiung broadband.  

[[Image:Globe_kap2.jpg|thumb|250px| Gagamit yang Kapampangan at aliwa pang amanung rehiyonal ing Globe kareng kayang caratula ampong patalastas.]]

==Cumpaniang bandi o makalalam==
Deng makatuking cumpania ing bibilug king Globe Telecom :
*[[Globe Handyphone]] (mobile carrier)
*[[Globe Solutions]] (business solutions)
*[[Innove Communications]] (fixed-line carrier and Internet service provider)
*[[Touch Mobile]] (mobile carrier)

==Makibandi==
*[[Singapore Telecommunications]]: 44%
*[[Ayala Corporation]]: 35%
*Public stock: 21%

==Ka-cumpitencia==
Ing  [[Philippine Long Distance Telephone Company|PLDT]] ing manimuna nang ka-cumpitencia ning Globe karas kareng teleponung landline.  Karen namang cellphone, ing [[Smart Communications]], a bandi ning [[Philippine Long Distance Telephone Company|PLDT]], ampo ing [[Sun Cellular]], a bandi ning [[Digital Telecommunications Philippines|Digitel]], deng kayang maragul diling karibal.  Metung ya muring ka-cumpitencia karas king landline ing Digitel.

==Lon ya murin iti==
*[[Ayala Corporation]]

==Suglung a palwal==
*[http://www.globe.com.ph Official Globe Telecom Website]

[[Category:Ding Cumpanya king Filipinas]]
[[Category:Ding Cumpanya a makatala keng Philippine Stock Exchange]]
[[Category:Telecommunications companies]]
[[Category:Communications in the Philippines]]

[[en:Globe Telecom]]
[[ilo:Globe Telecom]]
[[tl:Globe Telecom]]
