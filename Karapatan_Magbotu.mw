"Suffrage", makanini ya ing taguri king karapatan dang miyapse king karelang pamakyabe king pulayi ning pamamahala ring balang memalen a makatuntun karing kailanganan makasabi karing batas. Makarikil ya ini king pamagbotung tau; king pamaralan demokrasya, sakup na ing pamiyagkas ring memalen king karelang pamanayun o pamanyalunggat karing kutang o kaya ing karelang pamananggap o ali-pamananggap karing kasulatan, kasunduan, pamibayu king PunBatas o pamanalua kanini, at nanu pang alwang mangaragul a pamibayung makaugne king pamamalakad at pamipulayi ning pamamahala. Reni ring mayayaus, "Election" (halalan) "Plebiscite", "Referendum" o alwa pang pampolitikang dapat.
